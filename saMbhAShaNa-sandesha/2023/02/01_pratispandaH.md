+++
title = "01 प्रतिस्पन्दः"

+++
**प्रतिस्पन्दः**

![](magazine_images/img-1675174728Jan23Coverpage.JPG)भारतीयं ज्ञानं वैभवोपेतम् इति सिद्धं ज्ञातम् । धारावाहिनी अग्रिमां सञ्चिकां द्रष्टुं वाचकान् प्रेरयति । यानचिटिकाभिरक्षकस्य आचरणम् आक्षेपार्हम् । किन्तु अधुना एतादृशः व्यवहारः सर्वत्र दृश्यते । ‘एका च मे...’ इति लेखः चित्तम् आकर्षति । सायणभट्टभास्करयोः व्याख्ये भिन्ने । लेखिकायाः चिन्तनशैली मनः आकर्षति । ‘न जातु राजमार्गे...’ इति कथा आन्तं वाचकानां मनः आक्रष्टुं समर्था तिष्ठति । कथायाः अन्त्यं सुखान्तं जातम् । सम्पादकीयम्, बालमोदिनीकथाः, माणवकस्य मार्गदर्शनं च पत्रिकायाः महत्त्वं प्रतिपादयति ।

-एम्.सुब्रह्मण्यभट्टः, मुडिपु (कर्णा.)

विशेषखगोलवैचित्र्यं दर्शयन् बेङ्गलूरुगरस्य गविगङ्गाधरेश्वरमन्दिरस्य सुशोभनीयगोपुरस्य चित्रं वहति जनवरीमासस्य सम्भाषणसन्देशः । विज्ञानतन्त्रज्ञानपरिणतिम् अवलम्ब्य स्थाप्यमानस्य श्रीरामविग्रहस्य प्रतिष्ठापनं सर्वे अपि निरीक्षन्ते । तदधिकृत्य सम्पादकीये विशेषेण यत् चर्चितं तत् स्वागतार्हम् । केन्यादेशस्य अध्यक्षपुत्री आयुर्वेदद्वारा चिकित्सां प्राप्य रोगस्य परिहारेण भारतस्य गौरवं वर्धितवती । ‘संस्कृतं सर्वचित्तमोदकम्’ इति गीतं चेतोहारि । ‘सर्वं वित्तवशं जगत्’ इति चाटुचणके यत् प्रस्तुतं तत् स्मारयति - सर्वे गुणाः काञ्चनम् आश्रयन्ति इति वचनम् । अमोघं दानम् अविस्मरणीया घटना स्यात् । बालमोदिनीकथाः रुचिराः । ‘न जातु राजमार्गे..’ इति कथा उपदिशति जागराम् । ‘लेखनकलायां सव्यसाचिनः’ इति लेखः बुधेलाग्रामस्य शालाच्छात्राणां प्रतिभाविशेषं प्रतिभासयति ।

-कोट श्रीकृष्णाहितानलः, कार्तट्टु (कर्णा.)

पुष्यसञ्चिकायां प्रकाशितस्य गुहागङ्गाधरेश्वरदेवालयस्य गोपुरस्य चित्रं मनोहरम् । देवालयस्य विशेषम् उपलक्ष्य एव लिखितः ‘सूर्यकिरणस्पर्शस्य आन्तर्यम्’ इति लेखः चिन्तनयोग्यः । ‘यानचिटिकाभिरक्षकः’ इति लेखः मुम्बईनगरे चिटिकां विना रेल्याने प्रयाणं कुर्वतां व्यवहारं सविस्तरं प्रकाशयति । धारावाहिनी कुतूहलं जनयन्ती अग्रिमायाः सञ्चिकायाः प्रतीक्षां कर्तुम् उत्साहयति । ‘लेखनकलायां सव्यसाचिनः’ इति लेखः बालानां बुद्धिमत्तां प्रदर्शयति ।

-श्यामलाभाग्वत्, शिरसि (कर्णा.)

‘श्रद्धावर्धकानुष्ठानविषये...’ इति सम्पादकीयः लेखः चिन्तनगर्भः । वैज्ञानिकताव्याजेन श्रद्धानाशककार्याणि अद्यत्वे प्रचलन्ति बहुधा । सामान्याः जनाः अत्र एव विश्वासवन्तः भवन्ति । एतत् एव वैज्ञानिकसत्यं भावयन्ति ते । एतादृशस्य अंशस्य यावान् प्रचारः तावान् प्रचारः न भवति वास्तविकसत्यस्य । अतः एव दुष्प्रचारस्य एव प्रभावः अधिकः भवति लोके । सत्यज्ञापनाय प्रयासः अपि अल्पशः एव दृश्यते इति तु अस्य अपरं कारणम् ।

-शरत्कुमारः (महा.)

बेङ्गलूरुस्थगङ्गाधरेश्वरमन्दिरमण्डिता पुष्यसञ्चिका आन्तं पठिता सोत्कण्ठम् । ‘श्रद्धा एव जीवनचालकबलम् । अद्यत्वे बुद्धिमन्तोऽपि श्रद्धाहीनाः संवेदनहीनहृदयाः च दृश्यन्ते । अतः एव आत्महत्याप्रमाणं वर्धमानं दृश्यते । कथमपि मन्दिरादिभिः ईश्वरादिषु जनानां श्रद्धा वृद्धिं गच्छेत् । तत्र न कापि हानिः’ इति सम्पादककथनं समीचीनं प्रतीयते । रोसमेर्याः आन्ध्यं भारतीयायुर्वेदचिकित्सया व्यपगतमिति वृत्तपत्रे ज्ञातपूर्वम् अस्ति, परं भारतीयपञ्चकर्मचिकित्सया अणुविकरणजन्यहानिरपि शाम्यतीति एतत्पत्रिकातः एव ज्ञातम् । विशिष्टपरिश्रमं विनैव वाममार्गेण अद्यत्वे जनाः धनोपार्जनोपायान् कथं चिन्तयन्ति इति यानचिटिकाभिरक्षकलेखात् ज्ञायते । धारावाहिनी प्रथमतः एव रहस्यं वहन्ती वर्धयन्ती च अग्रे सरति । दमयन्ती इतः परं किं करिष्यति इति अग्रे द्रक्ष्यामः । तुलाविषये नूतनमेव ज्ञातं भाषापाकात् । तिस्रोऽपि बालमोदिनीकथाः उत्कृष्टाः प्रेरिकाश्च । इतः वेणुवारियतः नूतना चित्रकथा (श्रीकृष्णः नारदश्च) आरब्धा, इतश्च तस्य महाभागस्य स्वर्गगमनम् । अहो, विधिविलसितम् !! मर्त्याः तु मरणधर्माणः एव । तत्कार्याणि एव जीवन्ति जगति । मस्तकभागद्वयं कथं सक्रियं स्तात् इति रहस्यं लेखनकलायां इति लेखपठनात् बुध्यते । धातुरूपनन्दिनी, कृदन्तरूपनन्दिनी चेति पुस्तकद्वयं गूगलसाहाय्यात् निःशुल्कं प्राप्तुं शक्यमिति इदं संस्कृतभारतीविदुषां संस्कृतप्रचारस्वारस्यं निःस्वार्थमस्ति इति बोधयति ।

-मुक्तिचन्द्रमुनिचन्द्रसूरी, डीसा (गुज.)

**pratispandaH **

bhAratIyaM j~nAnaM vaibhavopetam iti siddhaM j~nAtam. dhArAvAhinI agrimAM sa~nchikAM draShTuM vAchakAn prerayati. yAnachiTikAbhirakShakasya AcharaNam AkShepArham. kintu adhunA etAdRRishaH vyavahAraH sarvatra dRRishyate. ‘ekA cha me...’ iti lekhaH chittam AkarShati. sAyaNabhaTTabhAskarayoH vyAkhye bhinne. lekhikAyAH chintanashailI manaH AkarShati. ‘na jAtu rAjamArge...’ iti kathA AntaM vAchakAnAM manaH AkraShTuM samarthA tiShThati. kathAyAH antyaM sukhAntaM jAtam. sampAdakIyam, bAlamodinIkathAH, mANavakasya mArgadarshanaM cha patrikAyAH mahattvaM pratipAdayati.

-em.subrahmaNyabhaTTaH, muDipu (karNA.)

visheShakhagolavaichitryaM darshayan be~NgalUrugarasya gaviga~NgAdhareshvaramandirasya sushobhanIyagopurasya chitraM vahati janavarImAsasya sambhAShaNasandeshaH. vij~nAnatantraj~nAnapariNatim avalambya sthApyamAnasya shrIrAmavigrahasya pratiShThApanaM sarve api nirIkShante. tadadhikRRitya sampAdakIye visheSheNa yat charchitaM tat svAgatArham. kenyAdeshasya adhyakShaputrI AyurvedadvArA chikitsAM prApya rogasya parihAreNa bhAratasya gauravaM vardhitavatI. ‘saMskRRitaM sarvachittamodakam’ iti gItaM chetohAri. ‘sarvaM vittavashaM jagat’ iti chATuchaNake yat prastutaM tat smArayati - sarve guNAH kA~nchanam Ashrayanti iti vachanam. amoghaM dAnam avismaraNIyA ghaTanA syAt. bAlamodinIkathAH ruchirAH. ‘na jAtu rAjamArge..’ iti kathA upadishati jAgarAm. ‘lekhanakalAyAM savyasAchinaH’ iti lekhaH budhelAgrAmasya shAlAchChAtrANAM pratibhAvisheShaM pratibhAsayati.

-koTa shrIkRRiShNAhitAnalaH, kArtaTTu (karNA.)

puShyasa~nchikAyAM prakAshitasya guhAga~NgAdhareshvaradevAlayasya gopurasya chitraM manoharam. devAlayasya visheSham upalakShya eva likhitaH ‘sUryakiraNasparshasya Antaryam’ iti lekhaH chintanayogyaH. ‘yAnachiTikAbhirakShakaH’ iti lekhaH mumbaInagare chiTikAM vinA relyAne prayANaM kurvatAM vyavahAraM savistaraM prakAshayati. dhArAvAhinI kutUhalaM janayantI agrimAyAH sa~nchikAyAH pratIkShAM kartum utsAhayati. ‘lekhanakalAyAM savyasAchinaH’ iti lekhaH bAlAnAM buddhimattAM pradarshayati.

-shyAmalAbhAgvat, shirasi (karNA.)

‘shraddhAvardhakAnuShThAnaviShaye...’ iti sampAdakIyaH lekhaH chintanagarbhaH. vaij~nAnikatAvyAjena shraddhAnAshakakAryANi adyatve prachalanti bahudhA. sAmAnyAH janAH atra eva vishvAsavantaH bhavanti. etat eva vaij~nAnikasatyaM bhAvayanti te. etAdRRishasya aMshasya yAvAn prachAraH tAvAn prachAraH na bhavati vAstavikasatyasya. ataH eva duShprachArasya eva prabhAvaH adhikaH bhavati loke. satyaj~nApanAya prayAsaH api alpashaH eva dRRishyate iti tu asya aparaM kAraNam.

-sharatkumAraH (mahA.)

be~NgalUrusthaga~NgAdhareshvaramandiramaNDitA puShyasa~nchikA AntaM paThitA sotkaNTham. ‘shraddhA eva jIvanachAlakabalam. adyatve buddhimanto.api shraddhAhInAH saMvedanahInahRRidayAH cha dRRishyante. ataH eva AtmahatyApramANaM vardhamAnaM dRRishyate. kathamapi mandirAdibhiH IshvarAdiShu janAnAM shraddhA vRRiddhiM gachChet. tatra na kApi hAniH’ iti sampAdakakathanaM samIchInaM pratIyate. rosameryAH AndhyaM bhAratIyAyurvedachikitsayA vyapagatamiti vRRittapatre j~nAtapUrvam asti, paraM bhAratIyapa~nchakarmachikitsayA aNuvikaraNajanyahAnirapi shAmyatIti etatpatrikAtaH eva j~nAtam. vishiShTaparishramaM vinaiva vAmamArgeNa adyatve janAH dhanopArjanopAyAn kathaM chintayanti iti yAnachiTikAbhirakShakalekhAt j~nAyate. dhArAvAhinI prathamataH eva rahasyaM vahantI vardhayantI cha agre sarati. damayantI itaH paraM kiM kariShyati iti agre drakShyAmaH. tulAviShaye nUtanameva j~nAtaM bhAShApAkAt. tisro.api bAlamodinIkathAH utkRRiShTAH prerikAshcha. itaH veNuvAriyataH nUtanA chitrakathA (shrIkRRiShNaH nAradashcha) ArabdhA, itashcha tasya mahAbhAgasya svargagamanam. aho, vidhivilasitam !! martyAH tu maraNadharmANaH eva. tatkAryANi eva jIvanti jagati. mastakabhAgadvayaM kathaM sakriyaM stAt iti rahasyaM lekhanakalAyAM iti lekhapaThanAt budhyate. dhAturUpanandinI, kRRidantarUpanandinI cheti pustakadvayaM gUgalasAhAyyAt niHshulkaM prAptuM shakyamiti idaM saMskRRitabhAratIviduShAM saMskRRitaprachArasvArasyaM niHsvArthamasti iti bodhayati.

-muktichandramunichandrasUrI, DIsA (guja.)
