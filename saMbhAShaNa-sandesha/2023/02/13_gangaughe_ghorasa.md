+++
title = "13 गङ्गौघे घोरसर्पाः Snakes in th"

+++
गङ्गौघे घोरसर्पाः

**Snakes in the Ganga**

(Breaking India २.०)

\* डा.प्रतिभासत्यनारायणः, Email [-prati_s@yahoo.com](mailtoः-prati_s@yahoo.com)

पुटाः - ८१०, मूल्यम् - रू.८९५/-

Publisher - Blu One Ink LLp, ३०६, Tower - १, Assotec Business .Cresterra, Plot No - २२, Sector - १३५,Noida (U.P.) Email - [publisher@bluone.in](mailtoःpublisher@bluone.in)

\[अद्यत्वे हार्वर्ड्-विश्वविद्यालयः विश्वगुरुस्थाने प्रतिष्ठापितः दृश्यते । भारतं च विश्वशिष्यः अभवत् । प्रबुद्धम्मन्यमानाः चिन्तकाः भारतस्य उपरि जायमानस्य कुठाराघातस्य अवगमने असमर्थाः । गङ्गौघस्थाः विषसर्पाः अपसारणीयाः । ततः पूर्वं तु ते गङ्गां प्रविष्टवन्तः सन्ति इति वस्तुस्थितिः अवगन्तव्या ।\]

पूर्वस्मिन् काले युद्धानि प्रवर्तन्ते स्म शस्त्रास्त्रद्वारा । समग्रम् अपि युद्धं प्रत्यक्षं प्रवर्तते स्म अपि । किन्तु अद्यत्वे पराक्रमणं भवति परोक्षतया । शस्त्रास्त्रादिकं विना एव आक्रमणं प्रचलति । एतत्सर्वं प्रच्छन्नतया प्रचलति इत्यतः ‘आक्रमणं प्रवर्तते’ इत्यंशः एव न अवगम्यते । अवगमनाभावे विरोधप्रदर्शनम् अपि भवितुं नार्हति एव ननु ?

एतादृशम् आक्रमणं विस्तरेण विवृणोति ‘Snakes in the Ganga’ इत्येषा कृतिः । एतस्य ग्रन्थस्य रचयितारौ स्तः मान्यः राजीवमल्होत्रः विजया विश्वनाथन् च । राजीवमल्होत्रस्य नाम तु सुविख्यातम् । भारतीयसांस्कृतिकविन्यासस्य विमर्शने विश्लेषणे च सिद्धहस्तः अयं हिन्दुधर्मसम्बद्धे बौद्धिकयुद्धे कृतभूरिपरिश्रमः । बहूनां वैचारिककृतीनां रचयिता अयं बहूनां प्रच्छन्नाक्रमणानाम् आन्तर्यं विशदीकृत्य चिन्तकानां नेत्रोन्मीलनं करोति ।

गङ्गौघे घोरसर्पः (Snakes in the Ganga) इत्येतत् रूपकगर्भं शिरोनाम एव भारतं विरुध्य प्रचलतां विनाशकप्रयत्नानां स्वरूपं सुचारुतया परिचाययति । घोरविषं वमन्तः भयावहाः सर्पाः अद्यत्वे पवित्रां गङ्गाम् एव प्रविश्य तत्रत्यं जलं विषमयं कुर्वन्तः सन्ति । विषमयस्य जलस्य सेवनात् ‘मूर्च्छा’ सहजा । ताम् एतां मूर्च्छाम् अपनेतुं कृतः प्रयासः एव ‘गङ्गौघे घोरसर्पाः’ इति कृतिः । भारतीयविखण्डनाख्यायाः (Breaking India) कृतेः उत्तरार्धम् अस्ति एषा कृतिः । लेखेऽस्मिन् तद्ग्रन्थोक्ताः केचन मुख्यांशाः सङ्गृह्यन्ते ।

वर्णजात्यादिविषयेषु भारतीयसामाजिकपरिकल्पनाः बहुपुरातन्यः, क्लिष्टाः, अस्थिराः च । ऐतिहासिककालघट्टेषु प्रादेशिकपद्धत्यनुसारेण सामाजिकव्यवस्थाः विभिन्नाः भवन्ति । परन्तु पोर्चुगीस्जनानां ‘Casta’ इति वैदेशिकपारिभाषिकपदस्य आनयनेन ऐरोप्यदृष्ट्या भारतीयसमाजस्य परिवीक्षणं जातम् । अनेन १८७१तः अनन्तरकालीनजनगणना तेषां सिद्धान्तानाम् आधारेण विश्लिष्टा अभवत् । अतः ते समाजभञ्जकाः अस्थिरसामाजिकविन्यासस्य स्थाने ऋजुविन्यासस्य सर्वकारीयनियमान् आरोपितवन्तः । अनेन ब्रिटिश्जनानां ‘विभज्य शासनम्’ इति तत्त्वमपि साधितम् ।

तदा एव, यथा नूतनतया परिकल्पितस्य आर्यसिद्धान्तस्य विषये प्रतिरोधः आसीत्, तथैव जातिविषये अपि विशेषतः भारतीयाः, केचन ब्रिटिश्जनाः च प्रतिरोधं दर्शितवन्तः । परन्तु गच्छता कालेन सर्वे तद् वैचारिकदास्यम् अङ्गीकृत्य, स्वातन्त्र्योत्तरम् अपि तदनुसारेण एव न्यायाङ्गपद्धतिं स्थापितवन्तः ।

‘मार्क्सिसम्’ इति सिद्धान्तमपि चैनादेशतः रशियादेशतः च स्वागतीकृत्य भारतीयाः अल्पसंख्यातराजनीतिं पोषितवन्तः । Subalternism इति अमेरिकीयसिद्धान्तः तु प्रत्यपादयत् - ‘ब्राह्मणाः शोषकाः, अन्यवर्गीयाः शोषिताः’ इति । एतादृशबौद्धिकसिद्धान्ताः आदौ शैक्षणिकवलयेषु प्रादुर्भूय इतिहासरचनायाम्, शैक्षणिकपाठ्यक्रमरचनायां, सर्वकारीयाधिकारिणां शिक्षणे चापि स्वशाखाः प्रासारयन् । भारतीयबुद्धिजीविनः प्रायः स्वयमेव न चिन्तयन्ति । परन्तु स्वचिन्तनक्रमे अनेकस्वयंसेवासंस्थाभिः पोषिताः प्रेरिताः च भवन्ति । अन्ततो गत्वा एताः संस्थाः स्वहितमेव साधयन्ति ।

Critical race theory इति सिद्धान्तः, यः अमेरिकादेशे उद्भूतः सः, इदानीं भारतीयसमाजस्य विश्लेषणे प्रयुक्तः अस्ति । तन्नाम किम् ? अमेरिकादेशे श्वेतवर्णीयाः स्वहितम् उद्दिश्य एव सामाजिकसंस्थाः व्यरचयन् । सामाजिक-आर्थिक-न्यायाङ्ग-साहित्यिक-कला-परम्परादिषु क्षेत्रेषु सर्वत्र अपि श्वेतैः कृष्णवर्णीयाः अफ्रिकाजनाः बहुधा शोषिताः । भारतीयस्थित्यनुसारेण एतस्य सिद्धान्तस्य प्रतिपादनं ‘हार्वर्ड्’विश्वविद्यालये भारतीयप्राध्यापकैः एव कृतं, भारतीयाढ्यैः एव पोषितं च । तत्प्रभावेण प्रशिक्षणवर्गेषु सिद्धान्तस्य प्रतिपादनं प्राचलत् । अग्रिमसोपाने सामाजिक-राजनीतिक्षेत्रादिषु बुद्धिजीविनः एतद् एव अनुसृतवन्तः । एतस्मात् एव भारते नीतिनियमाः अपि निर्मिताः । अमेरिकादेशस्य आफ्रिकामूलवासिभिः सह भारतीयदलितानां तोलनं कृत्वा प्रसिद्धतान्त्रिकसंस्थासु अपि शोषितशोष्यभावनां पोषयितुं परिवर्तनानि कल्पितानि । एतादृशाः एव बहवः विषयाः प्राधान्येन पुस्तकेऽस्मिन् विवृत्ताः ।

अत्र पुस्तके चर्चिताः चत्वारः मुख्यविषयाः एवं सन्ति -

यद्यपि सिद्धान्तः असम्मतः, तथापि कथं ‘Critical race’वादः वामवादिजनैः स्वप्रयोजनार्थं स्वीकृतः ? ‘मार्क्सिसम्’ इति सिद्धान्तः तु अमेरिकादेशस्य सिद्धान्तस्य विरुद्धः अस्ति । परन्तु इदानीम् अमेरिकादेशेन एव स्वचिन्तने ‘मार्क्सिसम्’सिद्धान्तः अङ्गीकृतः । अस्य सिद्धान्तस्य सारः - ‘समाजे सर्वदा शोषकाः शोषिताः चेति विभागद्वयं भवति । पुरातनसमाजपद्धतेः नाशनात् एव नूतनसमाजस्य रचना भवेत् । एतदर्थं हिंसामार्गस्य आश्रयणम् अपि न दोषाय । एतस्मिन् कार्ये वाक्स्वातन्त्र्यं चिन्तनस्वातन्त्र्यं च नियन्त्रिते भवतः । आत्मनि असहिष्णुतावहनम् एव मार्गः । सिद्धान्तस्य पूर्वपक्षस्य वा प्रतिपादनाय नास्ति अवकाशः अत्र ।’

‘कथं केचन अफ्रिकामूलवासिनः जनाः, केचन भारतीयदलितजनाः च ‘Critical race’सिद्धान्तम् उपयुज्य अस्माकं जातिपद्धतिं परामृशन्ति’ इत्येतत् अत्र विस्तरेण विमृष्टम् । अत्र ‘race’ इत्यस्य जातिः इति साम्यार्थः चिन्तितः । अनेन अमेरिकादेशस्य सिद्धान्तः, तस्य न्यायाङ्गपद्धतिः, तस्य संस्थाः इत्यादयः स्वजालतन्त्रेण भारतीयसमाजस्य परिवीक्षणे अन्विताः । ब्राह्मणाः श्वेतवर्णीयाः, दलिताः भारतस्य कृष्णवर्णीयाः इति वादम् उपस्थाप्य, पुनः समाजे भेदजननं प्रवर्तितं तैः । ‘संस्कृतं, गुरवः, दैवं, धार्मिकाचरणानि, तीर्थक्षेत्राणि, सम्प्रदायः, वैदिकशास्त्रेतिहासाः, कुटुम्बपद्धतिः इत्यादयः सर्वे गौरवार्हाः अंशाः शोषणं कर्तुम् एव निर्मिताः’ इति प्रतिपादितम् ।

‘Critical race’सिद्धान्तं समर्थयन् ‘हार्वडर्’-विश्वविद्यालयः प्रभूतसाहित्यनिर्माणद्वारा भारतस्य विभजनार्थं प्रयतमानः अस्ति ।

भारतसर्वकारेण कृतस्य कार्याणां, हिन्दुजनानां च निन्दनं कर्तुम् अस्माकमेव देशस्य श्री आनन्दहीन्द्रः, लक्ष्मीमित्तलः, अजयपिरामल् इत्यादयः ‘हार्वडर्’विश्वविद्यालयं प्रति कोटिमानेन धनसाहाय्यं कृतवन्तः ।

इदम् एव वैदुष्यं सक्रियतां च ‘हार्वडर्’विश्वविद्यालयः भारतं प्रति प्रेषयन् अत्रत्यं भारतीयम् उद्योगक्षेत्रं, सर्वकारः, सामाजिकजालं, सेवाप्रकल्पः इत्यादिषु समाजस्य सर्वेषु क्षेत्रेषु स्वचिन्तनम् एव बोधयित्वा दृढीकरोति ।

पूर्वं यः सिद्धान्तः दरिद्राणां मनःपरिवर्तनार्थं प्रयतमानः आसीत् सः इदानीं नागरिकप्रौढानाम् मनः परिवर्तयितुम् इच्छति । अन्यथा किमर्थं कोटिमानमितः धनराशिः एतादृशानां सिद्धान्तानाम् अध्ययने व्ययीक्रियेत् ?

पुस्तकस्यास्य समग्रपठनात् ज्ञायते यत् वस्तुतः इदानीम् एकं बौद्धिकसामाजिकान्दोलनम् एव प्रचलत् अस्ति इति ।

नूतनस्य ‘मार्क्सिसम्’सिद्धन्तस्य सारः तु अयम् - ‘कृष्णवर्णीयाः अमेरिकावासिनः, भारतस्य दलिताः च मिलित्वा श्वेतवर्णीयैः ब्राह्मणैः च सह युद्धं प्रतिरोधं च कुर्युः । यतः नूतनसमाजनिर्माणे पुरातनव्यवस्थायाः ध्वंसः एव भवेत्’ इति । एतादृशस्य सिद्धान्तस्य पोषकाः सन्ति अस्माकमेव भारतीयकोट्यधिपतयः । ‘हार्वडर्’विश्वविद्यालयः विश्वगुरुः इति मानितः अभवत्, भारतं तु विश्वशिष्यः अभवत् । यत् ते चिन्तयित्वा सूचयन्ति तदेव वयं विना प्रश्नं स्वीकुर्वन्तः स्मः । Wokeism चिन्तकाः (प्रबुद्धम्मन्यमानाः) भारतसमाजस्य उपरि पतिष्यमाणं परशुप्रहारम् अवगन्तुं न इच्छन्ति । वैदिकविन्यासः एव भारतस्य अद्यतनसामाजिकसमस्यानां मूलम् अस्ति इति तेषाम् अभिप्रायः ।

परन्तु समाजस्य दोषाणां परिष्कारस्य विषये चिन्तनं भवतु, न तु समाजस्य नाशस्य विषये इति लेखकयोः अभिप्रायः । भारतीयाः बुद्धिजीविनः, सर्वकारः च ‘मार्क्सिसम्’विषये दिग्भ्रान्ताः मार्ग-भ्रष्टाः च अभवन् । अस्य पुस्तकस्य ‘गङ्गौघे घोरसर्पाः’ इति शीर्षकं तु भारतीयसंस्कृतिनाशनार्थं प्रवृताः वैदेशिकसंस्थाः इत्यस्य एव ज्ञापकम् । ये ज्ञात्वा अज्ञात्वा वा एतस्य कार्यस्य समर्थनं कुर्वन्तः सन्ति, ते पुनः स्वचिन्तनानि परिशीलयेयुः, तादृशाः मुक्तरीत्या सगौरवं बौद्धिकचर्चाः प्रवर्तयेयुः इति लेखकयोः निवेदनम् अस्ति ।



**‘वोकिसं’सिद्धान्तस्य सारः**

‘वोकिसम्’ इत्येतत् पदम् एषु दिनेषु श्रूयते आधिक्येन । ‘स्वयं जागरा’ ‘परमस्वातन्त्र्यम्’ इत्यादयः शब्दाः तद्वाचकाः भवितुम् अर्हन्ति । किन्तु तस्य आशयस्तु नितरां विलक्षणः । ‘स्वच्छपारदर्शकव्यवस्थार्थं व्यवस्थाविशेषम् उद्दिश्य प्रश्नः’ इति तस्य पदस्य स्थूलाशयः । एतादृश्या प्रवृत्त्या व्यवस्थायां विविधान् दोषान् आरोप्य, अव्यवस्थाम् उत्पाद्य च तस्याः व्यवस्थायाः समूलनाशनम् एव तस्याः प्रवृत्तेः मूलोद्देशः । विषयस्य स्पष्टतार्थम् एकम् उदाहरणं पश्याम ।

किञ्चन यन्त्रागारम् । तत्र सन्ति केचन नियमाः - सर्वैः समवस्त्रं धर्तव्यम्, आगमनगमनादिविषये समयः पालनीयः, कार्यसमये दूरवाण्याः उपयोगः, न करणीयः विरामस्वीकाराय पूर्वानुमतिः अपेक्ष्यते इत्यादयः । ‘परमस्वातन्त्र्य’प्रतिपादकाः अत्र गणं विरचय्य आदौ प्रश्नान् उत्थापयन्ति - समवस्त्रं किमर्थम् ? दूरवाण्याः उपयोगः किमर्थं निषिध्यते... इत्येवम् । ततः सः गणः केनापि व्याजेन व्यवस्थां विरुध्य कर्मविरामान्दोलनं करोति । विरोधं कृतवतां विषये दण्डनं न स्यात् इति प्रतिपादयति । अधिकं वेतनम् अभ्यर्थयते ।... यन्त्रागारजनाः शोषकाः इति भावं जनयति । यन्त्रागारम् अस्माकं श्रमेण अधिकं लाभं सम्पादयति इति प्रतिपादयति । एतादृशैः विविधैः उपक्रमैः यन्त्रागारस्य सुस्थितिं विनाश्य विकासं च विरुध्य स्वस्य ‘परमस्वातन्त्र्यप्रियता’सुखम् अनुभवति । अन्ततो गत्वा तत्र किं भविष्यति ? तत् यन्त्रागारं पिहितं भविष्यति । पुनः तद्विषये अपि विरोधः !!

एवं ‘परमस्वातन्त्र्य’व्याजेन सर्वत्र असन्तोषं सृष्ट्वा व्यवस्थायाः विनाशम् एव अस्य ‘वोकिसं’-सिद्धान्तस्य चरमं लक्ष्यम् । पूर्वं साम्यवादेन अपि एतदेव कृतम् । भूस्वामिनः लुण्ठनं कुर्वन्ति इति भावम् उत्पाद्य कृषिकाः भूस्वामिविरोधे प्रवर्तिताः । यदा भूस्वामिभ्यः कृषकैः मुक्तिः प्राप्ता तदा सर्वेषां कृषकाणां भूखण्डाः सर्वकाराधीनाः जाताः । ‘महत् स्वातन्त्र्यं’ प्राप्तुम् उद्यतैः महत् ‘अस्वातन्त्र्यम्’ एव प्राप्तम् । एतस्य विरोधः यैः कृतः तैः प्राणापहाररूपम् उपायनं प्राप्तम् !!

अयं ‘वोकिसं’सिद्धान्तः अपि एतादृशः एव । अराजकतापोषणेन व्यवस्थायां दोषस्य आरोपणम् एव अस्य मुख्या नीतिः । ‘नाशनात् एव तृप्तिः’ इत्येतत् एव प्रमुखं लक्ष्यम् ।



ga~Ngaughe ghorasarpAH

Snakes in the Ganga

(Breaking India 2.0)

\* DA.pratibhAsatyanArAyaN, Email -prati_s@yahoo.com

puTAH - 810, mUlyam - rU.895/-

Publisher - Blu One Ink LLp, 306, Tower - 1, Assotec Business .Cresterra, Plot No - 22, Sector - 135,Noida (U.P.) Email - publisher@bluone.in

\[adyatve hArvarD-vishvavidyAlayaH vishvagurusthAne pratiShThApitaH
dRRishyate. bhArataM cha vishvashiShyaH abhavat. prabuddhammanyamAnAH chintakAH bhAratasya upari jAyamAnasya kuThArAghAtasya avagamane asamarthAH. ga~NgaughasthAH viShasarpAH apasAraNIyAH. tataH pUrvaM tu te ga~NgAM praviShTavantaH santi iti vastusthitiH avagantavyA.\]

pUrvasmin kAle yuddhAni pravartante sma shastrAstradvArA. samagram api yuddhaM pratyakShaM pravartate sma api. kintu adyatve parAkramaNaM bhavati parokShatayA. shastrAstrAdikaM vinA eva AkramaNaM prachalati. etatsarvaM prachChannatayA prachalati ityataH ‘AkramaNaM pravartate’ ityaMshaH eva na avagamyate. avagamanAbhAve virodhapradarshanam api bhavituM nArhati eva nanu ?

etAdRRisham AkramaNaM vistareNa vivRRiNoti ‘Snakes in the Ganga’ ityeShA kRRitiH. etasya granthasya rachayitArau staH mAnyaH rAjIvamalhotraH vijayA vishvanAthan cha. rAjIvamalhotrasya nAma tu suvikhyAtam. bhAratIyasAMskRRitikavinyAsasya vimarshane vishleShaNe cha siddhahastaH ayaM hindudharmasambaddhe bauddhikayuddhe kRRitabhUriparishramaH. bahUnAM vaichArikakRRitInAM rachayitA ayaM bahUnAM prachChannAkramaNAnAm AntaryaM vishadIkRRitya chintakAnAM netronmIlanaM karoti.

ga~Ngaughe ghorasarpaH (Snakes in the Ganga) ityetat rUpakagarbhaM shironAma eva bhArataM virudhya prachalatAM vinAshakaprayatnAnAM svarUpaM suchArutayA parichAyayati. ghoraviShaM vamantaH bhayAvahAH sarpAH adyatve pavitrAM ga~NgAm eva pravishya tatratyaM jalaM viShamayaM kurvantaH santi. viShamayasya jalasya sevanAt ‘mUrchChA’ sahajA. tAm etAM mUrchChAm apanetuM kRRitaH prayAsaH eva ‘ga~Ngaughe ghorasarpAH’ iti kRRitiH. bhAratIyavikhaNDanAkhyAyAH (Breaking India) kRRiteH uttarArdham asti eShA kRRitiH. lekhe.asmin tadgranthoktAH kechana
mukhyAMshAH sa~NgRRihyante.

varNajAtyAdiviShayeShu bhAratIyasAmAjikaparikalpanAH bahupurAtanyaH, kliShTAH, asthirAH cha. aitihAsikakAlaghaTTeShu prAdeshikapaddhatyanusAreNa sAmAjikavyavasthAH vibhinnAH bhavanti. parantu porchugIsjanAnAM ‘Casta’ iti vaideshikapAribhAShikapadasya Anayanena airopyadRRiShTyA bhAratIyasamAjasya parivIkShaNaM jAtam.
anena 1871taH anantarakAlInajanagaNanA teShAM siddhAntAnAm AdhAreNa vishliShTA abhavat. ataH te samAjabha~njakAH asthirasAmAjikavinyAsasya sthAne RRijuvinyAsasya sarvakArIyaniyamAn AropitavantaH. anena briTishjanAnAM ‘vibhajya shAsanam’ iti tattvamapi sAdhitam.

tadA eva, yathA nUtanatayA parikalpitasya AryasiddhAntasya viShaye
pratirodhaH AsIt, tathaiva jAtiviShaye api visheShataH bhAratIyAH, kechana briTishjanAH cha pratirodhaM darshitavantaH. parantu gachChatA kAlena sarve tad vaichArikadAsyam a~NgIkRRitya, svAtantryottaram api tadanusAreNa eva nyAyA~NgapaddhatiM sthApitavantaH.

‘mArksisam’ iti siddhAntamapi chainAdeshataH rashiyAdeshataH cha svAgatIkRRitya bhAratIyAH alpasaMkhyAtarAjanItiM poShitavantaH. Subalternism iti amerikIyasiddhAntaH tu pratyapAdayat - ‘brAhmaNAH shoShakAH, anyavargIyAH shoShitAH’ iti. etAdRRishabauddhikasiddhAntAH Adau shaikShaNikavalayeShu prAdurbhUya itihAsarachanAyAm, shaikShaNikapAThyakramarachanAyAM, sarvakArIyAdhikAriNAM shikShaNe chApi svashAkhAH prAsArayan. bhAratIyabuddhijIvinaH prAyaH svayameva na chintayanti. parantu svachintanakrame anekasvayaMsevAsaMsthAbhiH poShitAH preritAH cha bhavanti. antato gatvA etAH saMsthAH svahitameva sAdhayanti.

Critical race theory iti siddhAntaH, yaH amerikAdeshe udbhUtaH saH, idAnIM bhAratIyasamAjasya vishleShaNe prayuktaH asti. tannAma kim ? amerikAdeshe shvetavarNIyAH svahitam uddishya eva sAmAjikasaMsthAH vyarachayan. sAmAjika-Arthika-nyAyA~Nga-sAhityika-kalA-paramparAdiShu kShetreShu sarvatra api shvetaiH kRRiShNavarNIyAH aphrikAjanAH bahudhA shoShitAH. bhAratIyasthityanusAreNa etasya siddhAntasya pratipAdanaM ‘hArvarD’vishvavidyAlaye bhAratIyaprAdhyApakaiH eva kRRitaM, bhAratIyADhyaiH eva poShitaM cha. tatprabhAveNa prashikShaNavargeShu siddhAntasya pratipAdanaM prAchalat. agrimasopAne sAmAjika-rAjanItikShetrAdiShu buddhijIvinaH etad eva anusRRitavantaH. etasmAt eva bhArate nItiniyamAH api nirmitAH. amerikAdeshasya AphrikAmUlavAsibhiH saha bhAratIyadalitAnAM tolanaM kRRitvA prasiddhatAntrikasaMsthAsu api shoShitashoShyabhAvanAM poShayituM parivartanAni kalpitAni. etAdRRishAH eva bahavaH viShayAH prAdhAnyena pustake.asmin vivRRittAH.

atra pustake charchitAH chatvAraH mukhyaviShayAH evaM santi -

yadyapi siddhAntaH asammataH, tathApi kathaM ‘Critical race’vAdaH vAmavAdijanaiH svaprayojanArthaM svIkRRitaH ? ‘mArksisam’ iti siddhAntaH tu amerikAdeshasya siddhAntasya viruddhaH asti. parantu idAnIm amerikAdeshena eva svachintane ‘mArksisam’siddhAntaH a~NgIkRRitaH. asya siddhAntasya sAraH - ‘samAje sarvadA shoShakAH shoShitAH cheti vibhAgadvayaM bhavati. purAtanasamAjapaddhateH nAshanAt eva nUtanasamAjasya rachanA bhavet. etadarthaM hiMsAmArgasya AshrayaNam api na doShAya. etasmin kArye vAksvAtantryaM chintanasvAtantryaM cha niyantrite bhavataH. Atmani asahiShNutAvahanam eva mArgaH. siddhAntasya pUrvapakShasya vA pratipAdanAya nAsti avakAshaH atra.’

‘kathaM kechana aphrikAmUlavAsinaH janAH, kechana bhAratIyadalitajanAH cha ‘Critical race’siddhAntam upayujya asmAkaM jAtipaddhatiM parAmRRishanti’ ityetat atra vistareNa vimRRiShTam. atra ‘race’ ityasya jAtiH iti sAmyArthaH chintitaH. anena amerikAdeshasya siddhAntaH, tasya nyAyA~NgapaddhatiH, tasya saMsthAH ityAdayaH svajAlatantreNa bhAratIyasamAjasya parivIkShaNe anvitAH. brAhmaNAH shvetavarNIyAH, dalitAH bhAratasya kRRiShNavarNIyAH iti vAdam upasthApya, punaH samAje bhedajananaM pravartitaM taiH. ‘saMskRRitaM, guravaH, daivaM, dhArmikAcharaNAni, tIrthakShetrANi, sampradAyaH, vaidikashAstretihAsAH, kuTumbapaddhatiH ityAdayaH sarve gauravArhAH aMshAH shoShaNaM kartum eva nirmitAH’ iti pratipAditam.

‘Critical race’siddhAntaM samarthayan ‘hArvaDar’-vishvavidyAlayaH prabhUtasAhityanirmANadvArA bhAratasya vibhajanArthaM prayatamAnaH asti.

bhAratasarvakAreNa kRRitasya kAryANAM, hindujanAnAM cha nindanaM kartum asmAkameva deshasya shrI AnandahIndraH, lakShmImittalaH, ajayapirAmal ityAdayaH ‘hArvaDar’vishvavidyAlayaM prati koTimAnena dhanasAhAyyaM kRRitavantaH.

idam eva vaiduShyaM sakriyatAM cha ‘hArvaDar’vishvavidyAlayaH bhArataM prati preShayan atratyaM bhAratIyam udyogakShetraM, sarvakAraH, sAmAjikajAlaM, sevAprakalpaH ityAdiShu samAjasya sarveShu kShetreShu svachintanam eva bodhayitvA dRRiDhIkaroti.

pUrvaM yaH siddhAntaH daridrANAM manaHparivartanArthaM prayatamAnaH AsIt saH idAnIM nAgarikaprauDhAnAm manaH parivartayitum ichChati. anyathA kimarthaM koTimAnamitaH dhanarAshiH etAdRRishAnAM siddhAntAnAm adhyayane vyayIkriyet ?

pustakasyAsya samagrapaThanAt j~nAyate yat vastutaH idAnIm ekaM bauddhikasAmAjikAndolanam eva prachalat asti iti.

nUtanasya ‘mArksisam’siddhantasya sAraH tu ayam - ‘kRRiShNavarNIyAH amerikAvAsinaH, bhAratasya dalitAH cha militvA shvetavarNIyaiH brAhmaNaiH cha saha yuddhaM pratirodhaM cha kuryuH. yataH nUtanasamAjanirmANe purAtanavyavasthAyAH dhvaMsaH eva bhavet’ iti. etAdRRishasya siddhAntasya poShakAH santi asmAkameva bhAratIyakoTyadhipatayaH. ‘hArvaDar’vishvavidyAlayaH vishvaguruH iti mAnitaH abhavat, bhArataM tu vishvashiShyaH abhavat. yat te chintayitvA sUchayanti tadeva vayaM vinA prashnaM svIkurvantaH smaH. Wokeism chintakAH (prabuddhammanyamAnAH) bhAratasamAjasya upari patiShyamANaM parashuprahAram avagantuM na ichChanti. vaidikavinyAsaH eva bhAratasya adyatanasAmAjikasamasyAnAM mUlam asti iti teShAm abhiprAyaH.

parantu samAjasya doShANAM pariShkArasya viShaye chintanaM bhavatu, na tu samAjasya nAshasya viShaye iti lekhakayoH abhiprAyaH. bhAratIyAH buddhijIvinaH, sarvakAraH cha ‘mArksisam’viShaye digbhrAntAH mArga-bhraShTAH cha abhavan. asya pustakasya ‘ga~Ngaughe ghorasarpAH’ iti shIrShakaM tu bhAratIyasaMskRRitinAshanArthaM pravRRitAH vaideshikasaMsthAH ityasya eva j~nApakam. ye j~nAtvA aj~nAtvA vA etasya kAryasya samarthanaM kurvantaH santi, te punaH svachintanAni parishIlayeyuH, tAdRRishAH muktarItyA sagauravaM bauddhikacharchAH pravartayeyuH iti lekhakayoH nivedanam asti.



‘vokisaM’siddhAntasya sAraH

‘vokisam’ ityetat padam eShu dineShu shrUyate Adhikyena. ‘svayaM jAgarA’ ‘paramasvAtantryam’ ityAdayaH shabdAH tadvAchakAH bhavitum arhanti. kintu tasya Ashayastu nitarAM vilakShaNaH. ‘svachChapAradarshakavyavasthArthaM vyavasthAvisheSham uddishya prashnaH’ iti tasya padasya sthUlAshayaH. etAdRRishyA pravRRittyA vyavasthAyAM vividhAn doShAn Aropya, avyavasthAm utpAdya cha tasyAH vyavasthAyAH samUlanAshanam eva tasyAH pravRRitteH mUloddeshaH. viShayasya spaShTatArtham ekam udAharaNaM pashyAma.

ki~nchana yantrAgAram. tatra santi kechana niyamAH - sarvaiH samavastraM dhartavyam, AgamanagamanAdiviShaye samayaH pAlanIyaH, kAryasamaye dUravANyAH upayogaH, na karaNIyaH virAmasvIkArAya pUrvAnumatiH apekShyate ityAdayaH. ‘paramasvAtantrya’pratipAdakAH atra gaNaM virachayya Adau prashnAn utthApayanti - samavastraM kimartham ? dUravANyAH upayogaH kimarthaM niShidhyate... ityevam. tataH saH gaNaH kenApi vyAjena vyavasthAM virudhya karmavirAmAndolanaM karoti. virodhaM kRRitavatAM viShaye daNDanaM na syAt iti pratipAdayati. adhikaM vetanam abhyarthayate.... yantrAgArajanAH shoShakAH iti bhAvaM janayati. yantrAgAram asmAkaM shrameNa adhikaM lAbhaM sampAdayati iti pratipAdayati. etAdRRishaiH vividhaiH upakramaiH yantrAgArasya susthitiM vinAshya vikAsaM cha virudhya svasya ‘paramasvAtantryapriyatA’sukham anubhavati. antato gatvA tatra kiM bhaviShyati ? tat yantrAgAraM pihitaM bhaviShyati. punaH tadviShaye api virodhaH !!

evaM ‘paramasvAtantrya’vyAjena sarvatra asantoShaM sRRiShTvA vyavasthAyAH vinAsham eva asya ‘vokisaM’-siddhAntasya charamaM lakShyam. pUrvaM sAmyavAdena api etadeva kRRitam. bhUsvAminaH luNThanaM kurvanti iti bhAvam utpAdya kRRiShikAH bhUsvAmivirodhe pravartitAH. yadA bhUsvAmibhyaH kRRiShakaiH muktiH prAptA tadA sarveShAM kRRiShakANAM bhUkhaNDAH sarvakArAdhInAH jAtAH. ‘mahat svAtantryaM’ prAptum udyataiH mahat ‘asvAtantryam’ eva prAptam. etasya virodhaH yaiH kRRitaH taiH prANApahArarUpam upAyanaM prAptam !!

ayaM ‘vokisaM’siddhAntaH api etAdRRishaH eva. arAjakatApoShaNena vyavasthAyAM doShasya AropaNam eva asya mukhyA nItiH. ‘nAshanAt eva tRRiptiH’ ityetat eva pramukhaM lakShyam.
