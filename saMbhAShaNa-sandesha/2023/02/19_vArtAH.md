+++
title = "19 वार्ताः"

+++
**वार्ताः**

**हलसूरुभागे गीताजयन्त्युत्सवः**

बेङ्गलूरुनगरे हलसूरुभागे गीताजयन्त्याः अङ्गतया डिसेम्बर्मासस्य चतुर्थे दिनाङ्के आदर्शविस्तागृहसमुच्चये सम्पूर्णभगवद्गीतायाः पारायणम् आयोजितम् आसीत् ।![](magazine_images/img-1675187239karyashala(1).jpg) विभूतिपुरे वीरसिंहासनसंस्थानमठे पञ्चमे दिनाङ्के शताधिकाः ब्रह्मचारिणः गीतापारायणकार्यक्रमे सोत्साहं भागं गृहीतवन्तः । गीताकेन्द्रे गीताजयन्तीनिमित्तं गीतावाचनस्पर्धा गीताभाषणस्पर्धा च कल्पिता आसीत् । स्पर्धयोः त्रिंशदधिकाः शिक्षार्थिनः आसन् ।

**बालेश्वरजनपदे सम्भाषणशिबिरम्**

उत्कले बालेश्वरजनपदस्य सार्थाविकासखण्डस्य ब्रजमोहनमहाविद्यालये सम्भाषणशिबिरस्य आयोजनम् आसीत् । शिबिरस्य समारोपसत्रे मुख्यवक्तृत्वेन बालेश्वरजनपदसंयोजिका वाणेश्वरीजेना, मुख्यातिथित्वेन शिक्षाविद् तरणिसेनजेना, सम्मानितातिथिरूपेण समाजसेविका लक्ष्मीप्रियाजेना, दिलीपजेना, रमेशसेनापतिः, शम्भुनाथपालश्च योगदानं कृतवन्तः । अस्मिन् शिबिरे २०० छात्राः भागं गृहीतवन्तः । विस्तारकः अक्षयकुमारदत्तः शिबिरं चालितवान् । समारोपकार्यक्रमस्य परिचालने कामिनीकान्तपात्रः, सुशान्तपण्डा, प्रभञ्जनमण्डलश्च सहयोगम् अकुर्वन् । संस्कृतशिक्षकः रञ्जनजेना धन्यवादार्पणम् अकरोत् । अन्ते छात्राः सांस्कृतिककार्यक्रमान् प्रदर्शितवन्तः । महाविद्यालयस्य सर्वेऽपि छात्राः, अध्यापकाः, अध्यापिकाः च कार्यक्रमेऽस्मिन् भागं गृहीत्वा कार्यक्रमं सफलं कृतवन्तः ।

**भाग्यनगरे कार्तिकवनभोजनकार्यक्रमः**

तेलङ्गाणायां भाग्यनगरे नवम्बर्-मासस्य विंशतितमे दिनाङ्के कार्तिकवनभोजनकार्यक्रमः वैभवेन सञ्चालितः । अस्मिन् कार्यक्रमे मुख्यातिथिरूपेण प्रमुखलेखकः मुदुगण्टिशिवप्रसादमहोदयः, क्षेत्रसम्पर्कप्रमुखः सञ्जीवकुमारः, राज्यकार्यदर्शी उमेशत्रिवेदी, सहकार्यदर्शी ए.वी. नरसिंहरावः च भागं गृहीत्वा विविधप्रदेशेभ्यः आगतान् सार्धैकशतकार्यकर्तॄन् उद्बोधितवन्तः । अस्मिन् अवसरे बालाः नाटकानि, नृत्यानि, अभिनयगीतानि च प्रदर्शितवन्तः ।

**तेलङ्गाणप्रान्ते गीताजयन्त्युत्सवाः**

भाग्यनगरे रामकृष्णमठे डिसेम्बर्मासस्य ३ दिनाङ्के गीताजयन्त्याः अवसरे भगवद्गीतापारायणकार्यक्रमः सञ्चालितः । अस्मिन् कार्यक्रमे सार्धैकशतभक्ताः भागं गृहीत्वा भगवद्गीतायाः सर्वेषां श्लोकानां पारायणं कृतवन्तः । विद्वत्परिषदः अध्यक्षः रङ्गिसत्यनारायणमहोदयः, प्रान्तसहकार्यदर्शी ए.वी.नरसिंहरावः, बोधमयानन्दस्वामिवर्यः च गीताविषये भक्तान् प्रबोधितवन्तः । नल्लगोण्डानगरे डिसेम्बर्-मासस्य षष्ठे दिनाङ्के सञ्चालिते गीतासप्ताहमहोत्सवकार्यक्रमे क्षेत्रसङ्घटनमन्त्री श्रीमान् नागराजः प्रधानवक्तृरूपेण भागं गृहीत्वा कार्यकर्तॄन् प्रबोधितवान् । प्रान्तकार्यदर्शी उमेशत्रिवेदी, विभागसंयोजकः शिवमहोदयः, अन्ये कार्यकर्तारः च भागं गृहीतवन्तः । वरङ्गल्नगरस्य अनन्तलक्ष्मी-आयुर्वेदकला-शालायां गीताजयन्तीमहोत्सवः डिसेम्बर्मासस्य ३ दिनाङ्के वैभवेन सञ्चालितः । अस्मिन् कार्यक्रमे संस्कृतभारत्याः प्रान्तोपाध्यक्षः लक्ष्मीनाथाचार्यमहोदयः प्रधानवक्तृरूपेण भागं गृहीत्वा - ‘भगवद्गीता सर्वेषाम् अपि आदर्शग्रन्थः अस्ति’ इति सूचितवान् । विशिष्टातिथिरूपेण समुद्रालपुरुषोत्तमाचार्यमहोदोयः, कलाशालायाः प्राचार्यः रविन्दरगौडमहोदयः, संस्कृतभारत्याः महिलाप्रमुखा ज्योत्स्ना च भागं गृहीतवन्तः आसन् ।

**असमविश्वविद्यालये अन्ताराष्ट्रीयसङ्गोष्ठी **

असमविश्वविद्यालयस्य संस्कृतविभागः, सिलचरीयं भारतीयज्ञानपरम्परासम्पोषणकेन्द्रं, नार्थ-ईष्ट-इण्डिया-कम्पनी, संस्कृतभारती इत्येतेषां संयुक्ततत्त्वावधाने ९.१२.२२ तः १०.१२.२२ पर्यन्तं ‘संस्कृतवाङ्मये विज्ञानं प्रौद्योगिकञ्च’ इति विषये अन्ताराष्ट्रीयसङ्गोष्ठी आयोजिता ।![](magazine_images/img-1675187512karyashala(6).jpg) संगोष्ठ्याः उद्घाटनसत्रे अध्यक्षताम् अकरोत् असमविश्वविद्यालयस्य कुलपतिः प्रा. राजीवमोहनपन्तः । अस्मिन्नेव सत्रे विशिष्टातिथिरूपेण उपस्थिताः आसन् डा. शङ्करभट्टाचार्यः (अध्यक्षः, संस्कृतभारती, पूर्वोत्तर-भारतम्), प्रा.ए.नटराजुः, निर्देशकः (भारतीयज्ञान-परम्परासम्पोषणकेन्द्रम्, असमविश्वविद्यालयः), डा. जम्बुगहपिटियेधम्मलोकः (पैरादिनियाविश्वविद्यालयः, श्रीलङ्का) च । प्रास्ताविकं प्रदत्तं प्रा.सत्यनारायणचक्रवर्तिना (प्राध्यापकः, सेवानिवृत्तः, रवीन्द्रभारतीविश्वविद्यालयः, कोलकाता) । सारस्वतातिथिरूपेण आसीत् डा.रघुनाथनेपालः । (नेपालसंस्कृतविश्वविद्यालयः, नेपालः), स्वागतम् अकरोत् प्रा. स्निग्धादासरायः । संगोष्ठ्याः औचित्यविचारः कृतः संयोजकेन डा. गोविन्दशर्मणा । सत्रस्य सञ्चालनं श्री केशवलुइटेलः कृतवान् । अस्यां संगोष्ठ्यां विभिन्नेभ्यः विद्यालयेभ्यः, विश्वविद्यालयेभ्यः च आगतैः शताधिकैः अध्यापकैः शोधार्थिभिश्च शोधपत्रमाध्यमेन संस्कृतवाङ्मये निहिताः वैज्ञानिकविचाराः प्रकटिताः । संगोष्ठ्याः समापनसत्रे संस्कृतभारत्याः कार्यकर्तारः उपस्थिताः आसन् । तस्मिन्नेव अवसरे संस्कृतविज्ञानप्रदर्शिनी अपि प्रदर्शिता ।

**गीताशिक्षणकेन्द्रस्य उद्घाटनम्**

बेङ्गलूरुनगरे हलसूरुभागस्य गीताकेन्द्रे नूतनवर्गाः अन्तर्जालमाध्यमेन आरब्धाः । गीतासोपानप्रथमभागस्य उद्घाटनकार्यक्रमः नवम्बर्-मासस्य १९ दिनाङ्के प्रवृत्तः । अस्मिन् कार्यक्रमे प्रसिद्धः ज्योतिषिकः श्री गजेन्दरमहोदयः मुख्यातिथिः आसीत् । सः ज्योतिषशास्त्रस्य पठने संस्कृतज्ञानम् अत्यावश्यकम् इति निरूपितवान् । डिसेम्बर्-मासस्य प्रथमे दिनाङ्के गीतासोपानद्वितीयभागस्य उद्घाटनकार्यक्रमे कर्णाटकदक्षिणप्रान्तसहसम्पर्कप्रमुखः श्री सुनीशकुमारः मुख्यवक्ता आसीत् । गीताशिक्षणकेन्द्रे उपद्विशताः शिक्षार्थिनः विभिन्नेषु वर्गेषु पठन्तः सन्ति ।

**मैसूरुनगरे सम्भाषणशिबिरम्**

डिसेम्बर्मासे मैसूरुनगरे कुवेम्पुनगरप्रदेशे विद्यमाने रमणज्ञानकेन्द्रे नवमदिनाङ्कतः अष्टादशदिनाङ्कपर्यन्तं सम्भाषणशिबिरं सञ्जातम् । शिबिरे द्वादश शिबिरार्थिनः सम्भाषणशिबिरं प्रतिदिनम् आगच्छन्ति स्म । समारोपकार्यक्रमे देवराजमहिलासर्वकारीयपदवीपूर्वपाठशालायाः उपन्यासिका डा. वि.श्रीमती मुख्यातिथिः आसीत् । मैसूरुविभागस्य संस्कृतभारत्याः संयोजकः गणेशः, कोषप्रमुखः सुब्रह्मण्यः, शिबिरस्य आयोजकः डा. अनन्तपद्मनाभः, संस्कृताभिमानिनः च समारोपकार्यक्रमे उपस्थिताः आसन् ।

**गोरक्षप्रान्ते समीक्षायोजनागोष्ठी**

गोरक्षप्रान्तीयायाः संस्कृतभारत्याः अन्तर्जालीया समीक्षायोजनागोष्ठी सम्पन्ना । अस्यां प्रान्तस्य सक्रियाः कार्यकर्तारः उपस्थिताः आसन् । प्रान्तमन्त्री डा. जोखनपाण्डेयः, प्रान्तसहमन्त्री नागेशः, शिवप्रतापः, नूतनविष्णुः, अभिषेकपाण्डेयः च मार्गदर्शनं कृतवन्तः । गोष्ठ्याः फलितरूपेण त्रिदिनात्मकः आवासीयः कार्यकर्तृनैपुण्यवर्गः बलियाजनपदे डिसेम्बरमासस्य ३०, ३१ दिनाङ्कयोः जनवरीमासस्य प्रथमे च चालितः ।

**रत्नागिरौ अ.सं.शि.केन्द्रस्य समारोपः**![](magazine_images/img-1675187331karyashala(3).JPG)

डिसेम्बरमासस्य चतुर्दशे दिनाङ्के नवदेहलीयः केन्द्रीयसंस्कृतविश्वविद्यालयः, रत्नागिरीयः गोगटेजोगळेकरमहाविद्यालयः इत्यनयोः संयुक्ततत्त्वावधानेन सञ्चालितस्य अनौपचारिकसंस्कृतशिक्षणकेन्द्रस्य समुद्घाटनसमारोहः महता वैभवेन सुसम्पन्नः । कार्यक्रमस्यास्य मुख्यातिथित्वेन रत्नागिरेः विषेशकारागृहस्य अधीक्षकः मान्यः रामराजेचान्दणेवर्यः समुपस्थितः । कार्यक्रमस्य अध्यक्षः गोगटेजोगळेकरमहाविद्यालयस्य प्रधानप्राचार्यः डा. प्रफुल्लदत्तकुलकर्णिमहोदयः आसीत् । श्रीमान् जयन्ताभ्यङ्करः स्वागतवचांसि उक्तवान् । सुश्रीः चिन्मयी मङ्गलाचरणं कृतवती । केन्द्राधिकारिणी वैशाली-आठल्ये, केन्द्रशिक्षकः आचार्यः विशालप्रसादभट्टः, सुश्रीः स्नेहा च कार्यक्रमे उपस्थिताः आसन् । कार्यक्रमे पञ्चाशदधिकाः जनाः समुपस्थिताः अभवन् ।

![](magazine_images/img-1675187583PashchimMaharashtra.jpg)**पश्चिममहाराष्ट्रप्रान्ते सुभाषितपठनस्पर्धा **

संस्कृतभारत्याः पश्चिममहाराष्ट्रप्रान्तद्वारा शालेयच्छात्राणां कृते जुलैमासतः सुभाषितस्पर्धाः प्रतिवर्षमिव चालिताः । कोल्हापुरम्, साङ्गली, सातारा, सोलापुरम्, पुणे, नासिकम् इत्येतेषु सप्तसु जनपदेषु १७५ शालानां ६,२०० विद्यार्थिनः एतस्मिन् अभियाने पञ्जीकरणं कृतवन्तः । अभियाने १०० सुभाषितानां कण्ठस्थीकरणं तेषाम् अर्थकथनं च अपेक्षितम् आसीत् । शालास्तरे जनपदस्तरे च सुभाषितपठनस्पर्धाः अभवन् । अभियानस्य अन्ते प्रान्तस्तरीयाः स्पर्धाः डिसेम्बर्मासस्य १८ दिनाङ्के पुणेनगरे सम्पन्नाः । प्रान्तस्तरीयस्पर्धायां सर्वेभ्यः जनपदेभ्यः आगताः ५६ स्पर्धिनः, तेषां ४९ शिक्षकाः च उपस्थिताः आसन् । कु.वेदिका-ओंकार-ओक, कु. सिद्धीचारुलमोडकः, कु. सृजाघाणेकर च विभिन्नेषु स्तरेषु प्रथमपुरस्कारं प्राप्तवत्यः । श्री. राघवेन्द्रदेशपाण्डे (पुणे) सौ.वन्दनाकुलकर्णी (सोलापुरम्) सौ.अपर्णाशिन्दे (बारामती) सौ.मेधासाखरे (पुणे) सौ. शर्वरीगोवंडे (कोल्हापुरम्), सौ. श्वेताप्रभावळीकर (कोल्हापुरम्) इत्येतैः स्पर्धायां परीक्षकरूपेण कार्यं कृतम् । समारोपे अ.भा.प्रचारप्रमुखः श्री शिरीषभेडसगावकरः, पश्चिमक्षेत्रसंयोजकः डॉ.श्री.गजानन-आम्भोरे, प्रान्तमन्त्री श्री विनयदुनाखे च उपस्थिताः आसन् ।

**कोलारजनपदे गीताजयन्ती**

डिसेम्बर्मासस्य १७ दिनाङ्के कर्णाटके कोलारनगरस्य दोड्डपेटेनगरे गीतामन्दिरे गीताजयन्ती आचरिता । भगवद्गीतायाः दशमाध्यायः तत्र पठितः । श्री रामकृष्णभट्टः गीतायाः वैशिष्ट्यम् अवर्णयत् । श्री राघवेन्द्रः गीतम् अगायत् । बहवः कार्यकर्तारः, संस्कृतप्रेमिणश्च कार्यक्रमे उपस्थिताः आसन् ।

**वरथूरभागे गीताजयन्ती **

बेङ्गलूरुनगरे वरथूरभागस्य गीताजयन्तीसमारोहः डिसेम्बर्-मासस्य दशमे दिनाङ्के सम्पन्नः । श्री भूपतिमहोदयः कार्यक्रमे मुख्यातिथिरूपेण आगत्य सर्वान् प्रेरितवान् । गीताजयन्त्यवसरे बालानां वयस्कानां च कृते गीताश्लोकस्पर्धा, स्तोत्रस्पर्धा, कथास्पर्धा च आयोजिताः । समारोहे गीतापारायणं, श्लोकाः, नाटकं, नृत्यं, गीतानि, भाषणानि, श्रीकृष्णार्पणम् इत्यादयः कार्यक्रमाः च कृताः ।

**वडोदरानगरे वार्षिकोत्सवः**

गुजराते वडोदरानगरे चं.चि.महेतासभागारे जनवरीमासस्य प्रथमे दिनाङ्के प्रान्तस्तरीयस्य वैश्विकज्ञानगङ्गासेवान्यासस्य वार्षिकोत्सवस्य आयोजनं जातम् । अत्र बालकाः सम्पूर्णां श्रीमद्भगवद्गीतां कण्ठस्थां कृत्वा गीतामहापरीक्षां दत्तवन्तः । परीक्षायाः अन्ते आयोजिते सांस्कृतिककार्यक्रमे आदिवासिविकासस्य प्राथमिक-माध्यमिकवयस्कशिक्षामन्त्री डॉ. श्रीकुबेरभाईडिण्डोरः सन्देशपठनेन सर्वान् संस्कृतभाषायाः अध्ययनार्थम् प्रेरितवान् । गङ्गसमदर्शनाश्रमस्य परमपूज्यः अक्षयानन्दसरस्वतीवर्यः आशीर्वादं दत्तवान् । मुख्यवक्ता गुजरात-साहित्य-अकादम्याः अध्यक्षः भाग्येशझा संस्कृतभाषायां काव्यपाठं कृत्वा सर्वान् मन्त्रमुग्धान् कृतवान् । कार्यक्रमस्य मुख्यातिथिः महाराजसयाजीरावविश्व-विद्यालयस्य कुलपतिः डॉ.विजयकुमारः अवदत् यत् संस्कृते अधिकाधिकं संशोधनं कर्तव्यम् इति । अस्मिन् वार्षिकोत्सवे मातापितॄणां कृते विशिष्टः कार्यक्रमः आसीत्, यत्र भावेशभाई बालकानां ब्रेईनमेपिंगविषये निरूपणम् अकरोत् । संस्थाद्वारा निर्मितः श्रीमद्भगवद्गीता-ग्रन्थः अपि गणमान्यैः विमोचितः ।

**जोधपुरप्रान्ते प्रबोधनवर्गः**

![](magazine_images/img-1675187287karyashala(2).jpg)जोधपुरप्रान्तस्य प्रबोधनवर्गः दिसम्बरमासस्य २६ तः जनवरीमासस्य प्रथमपर्यन्तं जसवन्तगढे सेठश्रीसूरजमल-तापडियासंस्कृतमहाविद्यालये आसीत् । वर्गस्य उद्घाटनसत्रे क्षेत्रसंयोजकः मुख्यवक्ता डॉ.तगसिंहराजपुरोहितः मुख्यातिथिः रमेशतापडिया च आस्ताम् । अध्यक्षतां डॉ.हेमन्तकृष्णमिश्रः ऊढवान् । वर्गे ११६ शिक्षार्थिनः १७ शिक्षकाः प्रबन्धकाश्च आसन् । वर्गे अ.भा.सहप्रशिक्षणप्रमुखः डॉ.सचिनकठाले दिनद्वयं मार्गदर्शनं कृतवान् । नगरे भव्या संस्कृतशोभायात्रा अपि आयोजिता आसीत् । वर्गस्य समारोपकार्यक्रमे मुख्यवक्ता अ.भा.पत्राचारशिक्षणप्रमुखः हुलासचन्द्रः, मुख्यातिथिः श्री सोमाणी च आस्ताम् । अध्यक्षतां तुलसीदासशर्मा कृतवान् । मञ्चसञ्चालनं चन्द्रशेखरः कृतवान् । शिक्षकरूपेण लीलाधरकुमावतः, पाबुरामः, जोगराजः, भुवनेशव्यासः, ताराचन्दः, मोतीलालः, महेशदाधीचः, आचार्यः हरिओमः, हर्षितसारस्वतः, रमेशः, कैलाशः, अशोकः, महीपालश्च आसन् । वर्गे प्रशिक्षणप्रमुखः आसीत् पाबुरामः । प्रबन्धप्रमुखः आसीत् डॉ. हेमन्तकृष्णः ।

**हुब्बळ्ळीनगरे संवादकार्यक्रमः**

सम्भाषणसन्देशस्य सम्पादकेन डा. जनार्दनहगडे-महोदयेन सह संवादकार्यक्रमः कर्णाटकोत्तरस्य हुब्बळ्ळिनगरे डिसेम्बर्मासस्य २४ दिनाङ्के आयोजितः आसीत् । प्रसिद्धः उद्यमी श्री विक्रमशिरूरवर्यः, स्वर्णसमूहसंस्थानां प्रमुखः श्री वि.एस्.वि.प्रसादवर्यः, कर्णाटकोत्तरन्यासस्य अध्यक्षः श्री महादेवकरमरिवर्यः, कर्णाटकसर्वकारस्य निवृत्तोपायुक्तः श्री गोविन्दप्पगौडप्पगोळमहोदयः च वेदिकायाम् उपस्थिताः आसन् । श्री जनार्दनमहोदयः संवादकार्यक्रमे संस्कृतप्रचाराय संस्कृतसमाजस्य उत्तरदायित्वं महता प्रमाणेन अस्ति इति प्रतिपादितवान् । हुब्बळ्ळिनगरस्य गण्याः, शताधिकाः कार्यकर्तारः च कार्यक्रमे उपस्थिताः आसन् । श्री मुकुन्दजठारः स्वागतं परिचयं च निरूढवान् । श्री सतीशमूरूरुः निर्वहणं कृतवान् । श्री पुण्डलीककवलिकट्टिः धन्यवादं समर्पितवान् ।

![](magazine_images/img-1675187645PrasikshanamKeralaPhotto2.jpg)**केरलराज्ये आवासीयप्रशिक्षणवर्गः**

केरलराज्ये कोषिक्कोड्जनपदे डिसेम्बर्मासस्य २२ दिनाङ्कतः जनवरीमासस्य प्रथमदिनाङ्कपर्यन्तं दशदिवसीयः आवासीयप्रशिक्षणवर्गः प्राचलत् । रामनाट्टूकरायां भारतीयविद्याभवने प्रवृत्तस्य शिबिरस्य उद्घाटनसत्रे मलयालभाषायाः प्रसिद्धः ग्रन्थकारः कल्पट्टानारायणः मुख्यातिथिः आसीत् । अ.भा.मन्त्री डा.प.नन्दकुमारः मुख्यभाषणम् अकरोत् । भाषाध्यापकसमितेः सदस्यः शा.आर्सु.ड.सेतुमाधवः, प्रतीषः, सं.भा.राज्यमन्त्री वी.के.राजेशः, दिपिनः च भाषणम् अकुर्वन् । राज्यसमितिसदस्याः अस्मिन् प्रशिक्षणे मार्गदर्शकाः आसन् । टी.सी.सजीवः वर्गाधिकारी आसीत् । को.रणजितः मुख्यशिक्षकः आसीत् । अनितशङ्करः वर्गशिबिरं सञ्चालितवान् । वसुवजः, डा.उण्णिकृष्णः, डा.सुधीशः ओ.एस्., पी.आर्.शशी, किरणकुमारः, रिजेषः, श्रीशः, डा. दीपकराजः इत्यादयः अपि वर्गान् चालितवन्तः । अ.भा.सम्पर्कप्रमुखः श्रीशदेवपूजारी, द.क्षेत्रसङ्घटनमन्त्री सुवीशः, दक्षिणक्षेत्रकार्यदर्शी हरीन्द्रः, राज्यसमित्याः उपाध्यक्षः वी.जे.श्रीकुमारः च प्रशिक्षणम् आगत्य मार्गदर्शनं कृतवन्तः । प्रशिक्षणस्य अङ्गतया वीथीनाटकं, शोभायात्रा च आयोजिता आसीत् । वर्गे दशाधिकशतं शिबिरार्थिनः भागम् अवहन् । उपत्रिंशाः कार्यकर्तारः शिक्षकप्रबन्धकरूपेण भागं गृहीतवन्तः ।

**भाषाविज्ञानं संलक्ष्य राष्ट्रियः परिसंवादः**

शामलाजीमक्षेत्रे भाषाविज्ञानं संलक्ष्य राष्ट्रियः परिसंवादः सुसम्पन्नः । अस्य परिचयम् अकरोत् डा. अजयपटेलः । डा.मधुसूदनव्यासः परिसंवादस्य भूमिकाम् अरचयत् । डा.ऊर्मी परिसंवादस्य उद्घाटनम् अकरोत् । डा.दीनानाथशर्मा प्रास्ताविकम् उक्तवान् । नेता श्री दिलीपभाईकटारा अध्यक्षः आसीत् । संस्कृतसाहित्य-संस्थानस्य सहयोगेन शामलाजीमहाविद्यालयस्य संस्कृत-विभागेन अयं परिसंवादः आयोजितः । डा.वर्षापटेलः धन्यवादसमर्पणम् अकरोत् ।

**व्योमसंस्थायां सम्भाषणशिबिरम् **

बेङ्गलूरुनगरे डिसेम्बर्मासस्य १९ दिनाङ्कतः ३० दिनाङ्कपर्यन्तं व्योम-लिंग्विष्टिक्ल्याब्स्फौण्डेषन् इत्यस्यां संस्थायां तत्रत्यानां कार्यकर्तॄणां कृते सम्भाषणशिबिरं प्राचलत् । समारोपसमारम्भे मुख्यातिथिरूपेण सम्यक्-प्रतिष्ठानस्य संस्थापकः विद्वान् वीरभद्रमहोदयः शिबिरार्थिनां मार्गदर्शनम् अकरोत् । शिबिरस्य अङ्गतया मनोरञ्जनकार्यक्रमः आयोजितः आसीत् । २१ जनाः शिबिरे भागम् अवहन् । कुमारी महेश्वरी शिबिरम् अचालयत् ।

**तिरुवनन्तपुरे युवशक्तिसङ्गमः**![](magazine_images/img-1675187420karyashala(5).jpg)

डिसेम्बर्मासस्य १० दिनाङ्के केरले तिरुवनन्तपुरनगरस्थे भारतीयविचारकेन्द्रभवने युवशक्तिसङ्गमनामा कश्चन विशिष्टः कार्यक्रमः आयोजितः । अस्मिन् कार्यक्रमे मध्यदक्षिणकेरलस्य सप्तभ्यः जनपदेभ्यः आगताः युवकाः सम्मिलिताः आसन् । अस्य उद्घाटनं प्रसिद्धः चलनचित्राभिनेता विवेकगोपनः अकरोत़् । जनपदाध्यक्षः डा.प्रदीपवर्मा अध्यक्षः आसीत् । डा.के.उण्णिकृष्णन् प्रास्ताविकभाषणम् अकरोत् । डा. ओ.एस्.सुधीशः स्वागतभाषणम् अकरोत् । विभिन्नेषु सत्रेषु विभिन्नाः विषयाः चर्चिताः । ‘संस्कृते विज्ञानम्’ इति विषये द.क्षेत्रविद्वत्परिषत्प्रमुखः डा.ई.एन्.ईश्वरन् कालांशं स्वीकृतवान् । ‘संस्कृतस्य अनन्तसाध्यताः’ इति विषयं डा.मनोजः प्रस्तुतवान् । डा.पी.के.शङ्करनारायणः अस्य सत्रस्य अध्यक्षः आसीत् । अपरस्मिन् सत्रे ‘संस्कृते विज्ञानम्’ इति विषये छात्राणां प्रस्तुतीकरणम् आसीत् । इन्द्रजित्, भद्रा.पी.वर्मा, अभिरामः, प्रार्थना राजीवः एत्येते विषयान् प्रस्तुतवन्तः । डा. बिन्दुश्रीः अस्य सत्रस्य अध्यक्षा आसीत् । अन्यस्मिन् सत्रे ‘अध्ययनसाध्यताः’ इति विषयस्य अवतरणं वि.ज्योतिष्मयी कृतवान् । ‘संस्कृतकार्यकरणस्य महत्त्वम्’ इति विषये अ.भा. सहप्रचारप्रमुखः श्रीरामः कालांशं स्वीकृतवान् । निवृत्तः ऐ.एस्.आर्.ओ.अधिकारी गोपालकृष्णनुण्णिः अध्यक्षः आसीत् ।

**अक्षरे कौमुदीभोजनम्**

बेङ्गलूरे अक्षरकार्यालये प्रवर्तमानानां बालकेन्द्राणां शिक्षिकाणां, तासां परिवाराणाम्, अक्षरकार्यकर्तॄणां च कौमुदीभोजनं शाकम्भरीपूर्णिमायाम् आयोजितम् आसीत् । परस्परपरिचयानन्तरं विभिन्नाः संख्याक्रीडाः, भाषाक्रीडाः, गणक्रीडाः च सर्वैः कृताः । समयस्य अभावम् अनुभवन्तः सर्वेऽपि उपस्थिताः - ‘एषः क्रीडोत्सवः अग्रे पृथक्तया करणीयः’ इति निर्णीतवन्तः । गीतानि, घोषवाक्यानि च सर्वेषु उत्साहं पूरितवन्ति । उपशतैः संस्कृतप्रेमिभिः कौमुदीप्रकाशे भोजनास्वादनं कृतम् । आबालवृद्धं सर्वः अपि सोत्साहं भागम् ऊढवान् अस्मिन् आयोजने ।

![](magazine_images/img-1675187168karyashala(1).jfif)**शब्दशालाकार्यशालाः **

वैज्ञानिकप्राविधिकशब्दावलीसमित्या भारतीयभाषा-समित्या च संस्कृतभारत्याः सहयोगेन कर्णाटकराज्यस्य षट्सु स्थानेषु कार्यशालाः चालिताः । कार्यशालासु नूतनशब्दनिर्माणविषये बहुविधाः चर्चाः प्रवृत्ताः । शब्द-शालायोजनायां सर्वेषां सहयोगार्थं प्रशिक्षणं च प्रदत्तम् । शब्दनिर्माणकार्ये कृतानां प्रयत्नानाम्, अवधातव्यानाम् अंशानां च विषये विमर्शः प्रवर्तितः । डिसेम्बर्मासस्य ७ दिनाङ्के केन्द्रीयसंस्कृतविश्वविद्यालयस्य शृङ्गेरीपरिसरे, १६ दिनाङ्के बेङ्गळूरुनगरे कर्णाटकसंस्कृतविश्वविद्यालये, १८ दिनाङ्के मङ्गळूरुनगरे, १९ दिनाङ्के बेङ्गळूरुनगरे अक्षरभवने, २५ दिनाङ्के शिवमोग्गनगरे, जनवरीमासस्य ३ दिनाङ्के बेङ्गळूरुनगरे पूर्णप्रज्ञविद्यापीठे च कार्याशालाः प्रवृत्ताः । पेजावरमठाधीशाः विश्वप्रसन्नतीर्थस्वामिनः, डा. जनार्दनहेगडे, डा.रा.गणेशः, डा.विश्वासः इत्यादयः ज्येष्ठाः मार्गदर्शनं कृतवन्तः । कर्णाटकसंस्कृतविश्वविद्यालयेन, चाणक्यविश्वविद्यालयेन, केन्द्रीयसंस्कृतविश्वविद्यालयस्य शृङ्गेरीपरिसरेण च विविधेषु स्थलेषु एतासां कार्यशालानाम् आयोजनं कृतम् ।

**शोधप्रबन्धविषये कार्यशाला**

माध्यमेषु प्रसिद्धिं गतस्य ऋषिराजपोपटस्य शोध-प्रबन्धविषये कर्णाटकसंस्कृतविश्वविद्यालये डिसेम्बर्-मासस्य २८ तमे दिनाङ्के कार्यशाला काचित् प्रवृत्ता । कार्यशालायाः संयोजिका आसीत् कर्णाटकसंस्कृत-विश्वविद्यालयस्य व्याकरणविभागाध्यक्षा डा.शिवानी । प्राध्यापिका अर्चनाभट्टः, डा. स्वातीबसापुर्, शोधच्छात्रः चैतन्यलक्कुण्डिः, अमृतवर्षिणी च शोधप्रबन्धम् अधिकृत्य विषयान् उपस्थापितवन्तः । ततः शोधप्रबन्धे विद्यमानानां त्रुटीनां विषये महती चर्चा प्रवृत्ता । मुद्देनहळ्ळि-विद्यालयस्य प्राध्यापकः शम्भुनाथः, मद्रास्-विश्वद्यालयस्य प्राध्यापकः गोपालकृष्णः, वेदविज्ञानगुरुकुलस्य प्राध्यापकौ रविगणेशौ, शोधार्थी उमामहेश्वरः च चर्चायां भागम् अगृह्णन् । कानपुरीयस्य-आर्षगुरुकुलस्य आचार्यः प्रद्युम्नवर्यः, केन्द्रीयसंस्कृतविश्वविद्यालयस्य कुलपतिः प्रो. श्रीनिवासवरखेडी, डा.जनार्दनहेगडे च मार्गदर्शनं कृतवन्तः ।

**विद्वत्परिषदः युवविद्वद्व्याख्यानमाला **

कर्णाटकदक्षिणप्रान्तस्य विद्वत्परिषदा ‘युवविद्वद्व्याख्यानमाला’ इति अन्तर्जालीया व्याख्यानमाला आजोज्यमाना वर्तते । तत्र डिसेम्बर्मासस्य ४ दिनाङ्के विद्वान् शशिकिरणः ‘जीवनधर्मयोगः’ इति विषये व्याख्यानम् अकरोत् । कर्णाटकस्य ख्यातस्य कवेः डि.वि.जि.वर्यस्य विषये बहुविधविचाराः तेन उक्ताः । जनवरीमासस्य प्रथमे दिनाङ्के ऋषिराजपोपटस्य शोधप्रबन्धविषये ‘अष्टाध्यायी.काम्’ इत्यस्य जालपुटस्य निर्मातृषु अन्यतमः श्री नीलेशबोडसवर्यः व्याख्यानं कृतवान् । शोधप्रबन्धे प्रस्तुतानाम् अंशानाम् असङ्गतिविषये शताधिकानि उदाहरणानि तेन उपस्थापितानि । जनवरीमासस्य १३ दिनाङ्के चाणक्यविश्वविद्यालयस्य प्राध्यापकेन डा. रामकृष्णपेजत्तायवर्येण सङ्क्रान्तिविषये व्याख्यानं कृतम् ।

**अमेरिकावार्ता**

**पिट्स्बगर्केन्द्रे भारतीपूजा संस्कृतदिनं च**

अमेरिकादेशस्य पिट्स्बगर्नगरे डिसेम्बर्मासस्य सप्तदशे दिनाङ्के संस्कृतदिनोत्सवः, भारतीपूजा च श्रीवेङ्कटेशमन्दिरे प्रावर्तत । हरिमन्त्रिप्रगदमहोदयः प्रणवनादेन, स्वागतीकरणेन च कार्यक्रमम् आरब्धवान् । बालाः संक्षेपरामायणश्लोकानां पारायाणं कृत्वा, ‘वसुधैव कुटुम्बकम्’ इत्येतत् रूपकं दर्शितवन्तः । प्रौढ-च्छात्रैः अपि उत्साहेन रूपकाणां प्रदर्शनं कृतम् । प्रौढगणशिक्षकः श्रीनिवासचेट्लूरः संस्कृतभारत्याः परिचयं, लक्ष्यं च व्यवृणोत् । युवतीनां नृत्यं, महिलानां गीतानि च कार्यक्रमस्य शोभनं वर्धितवन्ति । कार्यक्रमेऽस्मिन् शताधिकजनाः ससन्तोषं भागम् ऊढवन्तः ।

**गीताजयन्तीसमारोपः**

गीताजयन्तीम् उपलक्ष्य डिसेम्बर्मासस्य चतुर्विंशति-तमे दिनाङ्के कश्चिद् आभासीयबौद्धिककार्यक्रमः प्रसारितः । कार्यक्रमेऽस्मिन् श्रीमान् सचिनकठाळे मुख्यातिथिरूपेण भागम् ऊढवान् । अस्माकं जीवनं कथं स्यात् इति सः निरूपितवान् । भाषणात् परं ‘कहूट्’माध्यमेन गीताविषये काचित् क्रीडा अपि आयोजिता आसीत् । तस्यां नैके जनाः सोत्साहं भागम् ऊढवन्तः । प्रचारविभागस्य, प्रौढशिक्षणविभागस्य च कार्यकर्तॄणां परस्परसहयोगेन अयं कार्यक्रमः समायोजितः आसीत् ।

**‘मम इष्टतमः गीताश्लोकः’ - दृश्यमुद्रणस्पर्धाह्वानम्**

अस्माकं प्रचारगणस्य लक्ष्येषु अन्यतमम् अस्ति - संस्कृतभारत्याः सामाजिकमाध्यमस्थानानां ग्राहकसङ्ख्या, ग्राहकाणां संस्कृतासक्तिः च वर्धनीया इति । तन्निमित्तं निरन्तरं प्रसारयोग्यानि दृश्यमुद्रणानि आवश्यकानि । तादृशानां दृश्यमुद्रणानां सज्जीकरणार्थं दृश्यमुद्रणस्पर्धाह्वानम् अपि कश्चित् उपायः । आसक्ताः, संस्कृतानुरागिणः जनाः एव दृश्यमुद्रणानि निर्माय समर्पयन्ति । गते मार्गशीर्षमासे ‘मम इष्टतमः गीताश्लोकः’ इति स्पर्धाह्वानम् आयोजितम् आसीत् प्रचारगणेन । आबालवृद्धाः बहवः तत्र भागम् ऊढवन्तः ।

**vArtAH**

**halasUrubhAge gItAjayantyutsavaH**

be~NgalUrunagare halasUrubhAge gItAjayantyAH a~NgatayA DisembarmAsasya chaturthe dinA~Nke AdarshavistAgRRihasamuchchaye sampUrNabhagavadgItAyAH pArAyaNam Ayojitam AsIt. vibhUtipure vIrasiMhAsanasaMsthAnamaThe pa~nchame dinA~Nke shatAdhikAH brahmachAriNaH gItApArAyaNakAryakrame sotsAhaM bhAgaM gRRihItavantaH. gItAkendre gItAjayantInimittaM gItAvAchanaspardhA gItAbhAShaNaspardhA cha kalpitA AsIt. spardhayoH triMshadadhikAH shikShArthinaH Asan.

**bAleshvarajanapade sambhAShaNashibiram**

utkale bAleshvarajanapadasya sArthAvikAsakhaNDasya brajamohanamahAvidyAlaye sambhAShaNashibirasya Ayojanam AsIt. shibirasya samAropasatre mukhyavaktRRitvena bAleshvarajanapadasaMyojikA vANeshvarIjenA, mukhyAtithitvena shikShAvid taraNisenajenA, sammAnitAtithirUpeNa samAjasevikA lakShmIpriyAjenA, dilIpajenA, rameshasenApatiH, shambhunAthapAlashcha yogadAnaM kRRitavantaH. asmin shibire 200 ChAtrAH bhAgaM gRRihItavantaH. vistArakaH akShayakumAradattaH shibiraM chAlitavAn. samAropakAryakramasya parichAlane kAminIkAntapAtraH, sushAntapaNDA, prabha~njanamaNDalashcha sahayogam akurvan. saMskRRitashikShakaH ra~njanajenA dhanyavAdArpaNam akarot. ante ChAtrAH sAMskRRitikakAryakramAn pradarshitavantaH. mahAvidyAlayasya sarve.api ChAtrAH, adhyApakAH, adhyApikAH cha kAryakrame.asmin bhAgaM gRRihItvA kAryakramaM saphalaM kRRitavantaH.

**bhAgyanagare kArtikavanabhojanakAryakramaH**

tela~NgANAyAM bhAgyanagare navambar-mAsasya viMshatitame dinA~Nke kArtikavanabhojanakAryakramaH vaibhavena sa~nchAlitaH. asmin kAryakrame mukhyAtithirUpeNa pramukhalekhakaH mudugaNTishivaprasAdamahodayaH, kShetrasamparkapramukhaH sa~njIvakumAraH, rAjyakAryadarshI umeshatrivedI, sahakAryadarshI e.vI. narasiMharAvaH cha bhAgaM gRRihItvA vividhapradeshebhyaH AgatAn sArdhaikashatakAryakartRRIn udbodhitavantaH. asmin avasare bAlAH nATakAni, nRRityAni, abhinayagItAni cha pradarshitavantaH.

**tela~NgANaprAnte gItAjayantyutsavAH**

bhAgyanagare rAmakRRiShNamaThe DisembarmAsasya 3 dinA~Nke gItAjayantyAH avasare bhagavadgItApArAyaNakAryakramaH sa~nchAlitaH. asmin kAryakrame sArdhaikashatabhaktAH bhAgaM gRRihItvA bhagavadgItAyAH sarveShAM shlokAnAM pArAyaNaM kRRitavantaH. vidvatpariShadaH adhyakShaH ra~NgisatyanArAyaNamahodayaH, prAntasahakAryadarshI e.vI.narasiMharAvaH, bodhamayAnandasvAmivaryaH cha gItAviShaye bhaktAn prabodhitavantaH. nallagoNDAnagare Disembar-mAsasya ShaShThe dinA~Nke sa~nchAlite gItAsaptAhamahotsavakAryakrame kShetrasa~NghaTanamantrI shrImAn nAgarAjaH pradhAnavaktRRirUpeNa bhAgaM gRRihItvA kAryakartRRIn prabodhitavAn. prAntakAryadarshI umeshatrivedI, vibhAgasaMyojakaH shivamahodayaH, anye kAryakartAraH cha bhAgaM gRRihItavantaH. vara~Ngalnagarasya anantalakShmI-AyurvedakalA-shAlAyAM gItAjayantImahotsavaH DisembarmAsasya 3 dinA~Nke vaibhavena sa~nchAlitaH. asmin kAryakrame saMskRRitabhAratyAH prAntopAdhyakShaH lakShmInAthAchAryamahodayaH pradhAnavaktRRirUpeNa bhAgaM gRRihItvA - ‘bhagavadgItA sarveShAm api AdarshagranthaH asti’ iti sUchitavAn. vishiShTAtithirUpeNa samudrAlapuruShottamAchAryamahodoyaH, kalAshAlAyAH prAchAryaH ravindaragauDamahodayaH, saMskRRitabhAratyAH mahilApramukhA jyotsnA cha bhAgaM gRRihItavantaH Asan.

**asamavishvavidyAlaye antArAShTrIyasa~NgoShThI **

asamavishvavidyAlayasya saMskRRitavibhAgaH, silacharIyaM bhAratIyaj~nAnaparamparAsampoShaNakendraM, nArtha-IShTa-iNDiyA-kampanI, saMskRRitabhAratI ityeteShAM saMyuktatattvAvadhAne 9.12.22 taH 10.12.22 paryantaM ‘saMskRRitavA~Nmaye vij~nAnaM praudyogika~ncha’ iti viShaye antArAShTrIyasa~NgoShThI AyojitA. saMgoShThyAH udghATanasatre adhyakShatAm akarot asamavishvavidyAlayasya kulapatiH prA. rAjIvamohanapantaH. asminneva satre vishiShTAtithirUpeNa upasthitAH Asan DA. sha~NkarabhaTTAchAryaH (adhyakShaH, saMskRRitabhAratI, pUrvottara-bhAratam), prA.e.naTarAjuH, nirdeshakaH (bhAratIyaj~nAna-paramparAsampoShaNakendram, asamavishvavidyAlayaH), DA. jambugahapiTiyedhammalokaH (pairAdiniyAvishvavidyAlayaH, shrIla~NkA) cha. prAstAvikaM pradattaM prA.satyanArAyaNachakravartinA (prAdhyApakaH, sevAnivRRittaH, ravIndrabhAratIvishvavidyAlayaH, kolakAtA). sArasvatAtithirUpeNa AsIt DA.raghunAthanepAlaH. (nepAlasaMskRRitavishvavidyAlayaH, nepAlaH), svAgatam akarot prA. snigdhAdAsarAyaH. saMgoShThyAH auchityavichAraH kRRitaH saMyojakena DA. govindasharmaNA. satrasya sa~nchAlanaM shrI keshavaluiTelaH kRRitavAn.
asyAM saMgoShThyAM vibhinnebhyaH vidyAlayebhyaH, vishvavidyAlayebhyaH cha AgataiH shatAdhikaiH adhyApakaiH shodhArthibhishcha shodhapatramAdhyamena saMskRRitavA~Nmaye nihitAH vaij~nAnikavichArAH prakaTitAH. saMgoShThyAH samApanasatre saMskRRitabhAratyAH kAryakartAraH upasthitAH Asan. tasminneva avasare saMskRRitavij~nAnapradarshinI api pradarshitA.

**gItAshikShaNakendrasya udghATanam**

be~NgalUrunagare halasUrubhAgasya gItAkendre nUtanavargAH antarjAlamAdhyamena ArabdhAH. gItAsopAnaprathamabhAgasya udghATanakAryakramaH navambar-mAsasya 19 dinA~Nke pravRRittaH. asmin kAryakrame prasiddhaH jyotiShikaH shrI gajendaramahodayaH mukhyAtithiH AsIt. saH jyotiShashAstrasya paThane saMskRRitaj~nAnam atyAvashyakam iti nirUpitavAn. Disembar-mAsasya prathame dinA~Nke gItAsopAnadvitIyabhAgasya udghATanakAryakrame karNATakadakShiNaprAntasahasamparkapramukhaH shrI sunIshakumAraH mukhyavaktA AsIt. gItAshikShaNakendre upadvishatAH shikShArthinaH vibhinneShu vargeShu paThantaH santi.

**maisUrunagare sambhAShaNashibiram**

DisembarmAse maisUrunagare kuvempunagarapradeshe vidyamAne ramaNaj~nAnakendre navamadinA~NkataH aShTAdashadinA~NkaparyantaM sambhAShaNashibiraM sa~njAtam. shibire dvAdasha shibirArthinaH sambhAShaNashibiraM pratidinam AgachChanti sma. samAropakAryakrame devarAjamahilAsarvakArIyapadavIpUrvapAThashAlAyAH upanyAsikA DA. vi.shrImatI mukhyAtithiH AsIt. maisUruvibhAgasya saMskRRitabhAratyAH saMyojakaH gaNeshaH, koShapramukhaH subrahmaNyaH, shibirasya AyojakaH DA. anantapadmanAbhaH, saMskRRitAbhimAninaH cha samAropakAryakrame upasthitAH Asan.

**gorakShaprAnte samIkShAyojanAgoShThI**

gorakShaprAntIyAyAH saMskRRitabhAratyAH antarjAlIyA samIkShAyojanAgoShThI sampannA. asyAM prAntasya sakriyAH kAryakartAraH upasthitAH Asan. prAntamantrI DA. jokhanapANDeyaH, prAntasahamantrI nAgeshaH, shivapratApaH, nUtanaviShNuH, abhiShekapANDeyaH cha mArgadarshanaM kRRitavantaH. goShThyAH phalitarUpeNa tridinAtmakaH AvAsIyaH kAryakartRRinaipuNyavargaH baliyAjanapade DisembaramAsasya 30, 31 dinA~NkayoH janavarImAsasya prathame cha chAlitaH.

**ratnAgirau a.saM.shi.kendrasya samAropaH **

DisembaramAsasya chaturdashe dinA~Nke navadehalIyaH kendrIyasaMskRRitavishvavidyAlayaH, ratnAgirIyaH gogaTejogaLekaramahAvidyAlayaH ityanayoH saMyuktatattvAvadhAnena sa~nchAlitasya anaupachArikasaMskRRitashikShaNakendrasya samudghATanasamArohaH mahatA vaibhavena susampannaH. kAryakramasyAsya mukhyAtithitvena ratnAgireH viSheshakArAgRRihasya adhIkShakaH mAnyaH rAmarAjechAndaNevaryaH samupasthitaH. kAryakramasya adhyakShaH gogaTejogaLekaramahAvidyAlayasya pradhAnaprAchAryaH DA. praphulladattakulakarNimahodayaH AsIt. shrImAn jayantAbhya~NkaraH svAgatavachAMsi uktavAn. sushrIH chinmayI ma~NgalAcharaNaM kRRitavatI. kendrAdhikAriNI vaishAlI-AThalye, kendrashikShakaH AchAryaH vishAlaprasAdabhaTTaH, sushrIH snehA cha kAryakrame upasthitAH Asan. kAryakrame pa~nchAshadadhikAH janAH samupasthitAH abhavan.

**pashchimamahArAShTraprAnte subhAShitapaThanaspardhA **

saMskRRitabhAratyAH pashchimamahArAShTraprAntadvArA shAleyachChAtrANAM kRRite julaimAsataH subhAShitaspardhAH prativarShamiva chAlitAH. kolhApuram, sA~NgalI, sAtArA, solApuram, puNe, nAsikam ityeteShu saptasu janapadeShu 175 shAlAnAM 6,200 vidyArthinaH etasmin abhiyAne pa~njIkaraNaM kRRitavantaH. abhiyAne 100 subhAShitAnAM kaNThasthIkaraNaM teShAm arthakathanaM cha apekShitam AsIt. shAlAstare janapadastare cha subhAShitapaThanaspardhAH abhavan. abhiyAnasya ante prAntastarIyAH spardhAH DisembarmAsasya 18 dinA~Nke puNenagare sampannAH. prAntastarIyaspardhAyAM sarvebhyaH janapadebhyaH AgatAH 56 spardhinaH, teShAM 49 shikShakAH cha upasthitAH Asan. ku.vedikA-oMkAra-oka, ku. siddhIchArulamoDakaH, ku. sRRijAghANekara cha vibhinneShu stareShu prathamapuraskAraM prAptavatyaH. shrI. rAghavendradeshapANDe (puNe) sau.vandanAkulakarNI (solApuram) sau.aparNAshinde (bArAmatI) sau.medhAsAkhare (puNe) sau. sharvarIgovaMDe (kolhApuram), sau. shvetAprabhAvaLIkara (kolhApuram) ityetaiH spardhAyAM parIkShakarUpeNa kAryaM kRRitam. samArope a.bhA.prachArapramukhaH shrI shirIShabheDasagAvakaraH, pashchimakShetrasaMyojakaH Daॉ.shrI.gajAnana-Ambhore, prAntamantrI shrI vinayadunAkhe cha upasthitAH Asan.

**kolArajanapade gItAjayantI**

DisembarmAsasya 17 dinA~Nke karNATake kolAranagarasya doDDapeTenagare gItAmandire gItAjayantI AcharitA. bhagavadgItAyAH dashamAdhyAyaH tatra paThitaH. shrI rAmakRRiShNabhaTTaH gItAyAH vaishiShTyam avarNayat. shrI rAghavendraH gItam agAyat. bahavaH kAryakartAraH, saMskRRitapremiNashcha kAryakrame upasthitAH Asan.

**varathUrabhAge gItAjayantI **

be~NgalUrunagare varathUrabhAgasya gItAjayantIsamArohaH Disembar-mAsasya dashame dinA~Nke sampannaH. shrI bhUpatimahodayaH kAryakrame mukhyAtithirUpeNa Agatya sarvAn preritavAn. gItAjayantyavasare bAlAnAM vayaskAnAM cha kRRite gItAshlokaspardhA, stotraspardhA, kathAspardhA cha AyojitAH. samArohe gItApArAyaNaM, shlokAH, nATakaM, nRRityaM, gItAni, bhAShaNAni, shrIkRRiShNArpaNam ityAdayaH kAryakramAH cha kRRitAH.

**vaDodarAnagare vArShikotsavaH**

gujarAte vaDodarAnagare chaM.chi.mahetAsabhAgAre janavarImAsasya prathame dinA~Nke prAntastarIyasya vaishvikaj~nAnaga~NgAsevAnyAsasya vArShikotsavasya AyojanaM jAtam. atra bAlakAH sampUrNAM shrImadbhagavadgItAM kaNThasthAM kRRitvA gItAmahAparIkShAM dattavantaH. parIkShAyAH ante Ayojite sAMskRRitikakAryakrame AdivAsivikAsasya prAthamika-mAdhyamikavayaskashikShAmantrI Daॉ. shrIkuberabhAIDiNDoraH sandeshapaThanena sarvAn saMskRRitabhAShAyAH adhyayanArtham preritavAn. ga~NgasamadarshanAshramasya paramapUjyaH akShayAnandasarasvatIvaryaH AshIrvAdaM dattavAn. mukhyavaktA gujarAta-sAhitya-akAdamyAH adhyakShaH bhAgyeshajhA saMskRRitabhAShAyAM kAvyapAThaM kRRitvA sarvAn mantramugdhAn kRRitavAn. kAryakramasya mukhyAtithiH mahArAjasayAjIrAvavishva-vidyAlayasya kulapatiH Daॉ.vijayakumAraH avadat yat saMskRRite adhikAdhikaM saMshodhanaM kartavyam iti. asmin vArShikotsave mAtApitRRINAM kRRite vishiShTaH kAryakramaH AsIt, yatra bhAveshabhAI bAlakAnAM breInamepiMgaviShaye nirUpaNam akarot. saMsthAdvArA nirmitaH shrImadbhagavadgItA-granthaH api gaNamAnyaiH vimochitaH.

**jodhapuraprAnte prabodhanavargaH**

jodhapuraprAntasya prabodhanavargaH disambaramAsasya 26 taH janavarImAsasya prathamaparyantaM jasavantagaDhe seThashrIsUrajamala-tApaDiyAsaMskRRitamahAvidyAlaye AsIt. vargasya udghATanasatre kShetrasaMyojakaH mukhyavaktA Daॉ.tagasiMharAjapurohitaH mukhyAtithiH rameshatApaDiyA cha AstAm. adhyakShatAM Daॉ.hemantakRRiShNamishraH UDhavAn. varge 116 shikShArthinaH 17 shikShakAH prabandhakAshcha Asan. varge a.bhA.sahaprashikShaNapramukhaH Daॉ.sachinakaThAle dinadvayaM mArgadarshanaM kRRitavAn. nagare bhavyA saMskRRitashobhAyAtrA api AyojitA AsIt. vargasya samAropakAryakrame mukhyavaktA a.bhA.patrAchArashikShaNapramukhaH hulAsachandraH, mukhyAtithiH shrI somANI cha AstAm. adhyakShatAM tulasIdAsasharmA kRRitavAn. ma~nchasa~nchAlanaM chandrashekharaH kRRitavAn. shikShakarUpeNa lIlAdharakumAvataH, pAburAmaH, jogarAjaH, bhuvaneshavyAsaH, tArAchandaH, motIlAlaH, maheshadAdhIchaH, AchAryaH hariomaH, harShitasArasvataH, rameshaH, kailAshaH, ashokaH, mahIpAlashcha Asan. varge prashikShaNapramukhaH AsIt pAburAmaH. prabandhapramukhaH AsIt Daॉ. hemantakRRiShNaH.

**hubbaLLInagare saMvAdakAryakramaH**

sambhAShaNasandeshasya sampAdakena DA. janArdanahagaDe-mahodayena saha saMvAdakAryakramaH karNATakottarasya hubbaLLinagare DisembarmAsasya 24 dinA~Nke AyojitaH AsIt. prasiddhaH udyamI shrI vikramashirUravaryaH, svarNasamUhasaMsthAnAM pramukhaH shrI vi.es.vi.prasAdavaryaH, karNATakottaranyAsasya adhyakShaH shrI mahAdevakaramarivaryaH, karNATakasarvakArasya nivRRittopAyuktaH shrI govindappagauDappagoLamahodayaH cha vedikAyAm upasthitAH Asan. shrI janArdanamahodayaH saMvAdakAryakrame saMskRRitaprachArAya saMskRRitasamAjasya uttaradAyitvaM mahatA pramANena asti iti pratipAditavAn. hubbaLLinagarasya gaNyAH, shatAdhikAH kAryakartAraH cha kAryakrame upasthitAH Asan. shrI mukundajaThAraH svAgataM parichayaM cha nirUDhavAn. shrI satIshamUrUruH nirvahaNaM kRRitavAn. shrI puNDalIkakavalikaTTiH dhanyavAdaM samarpitavAn.

**keralarAjye AvAsIyaprashikShaNavargaH**

keralarAjye koShikkoDjanapade DisembarmAsasya 22 dinA~NkataH janavarImAsasya prathamadinA~NkaparyantaM dashadivasIyaH AvAsIyaprashikShaNavargaH prAchalat. rAmanATTUkarAyAM bhAratIyavidyAbhavane pravRRittasya shibirasya udghATanasatre malayAlabhAShAyAH prasiddhaH granthakAraH kalpaTTAnArAyaNaH mukhyAtithiH AsIt. a.bhA.mantrI DA.pa.nandakumAraH mukhyabhAShaNam akarot. bhAShAdhyApakasamiteH sadasyaH shA.Arsu.Da.setumAdhavaH, pratIShaH, saM.bhA.rAjyamantrI vI.ke.rAjeshaH, dipinaH cha bhAShaNam akurvan. rAjyasamitisadasyAH asmin prashikShaNe mArgadarshakAH Asan. TI.sI.sajIvaH vargAdhikArI AsIt. ko.raNajitaH mukhyashikShakaH AsIt. anitasha~NkaraH vargashibiraM sa~nchAlitavAn. vasuvajaH, DA.uNNikRRiShNaH, DA.sudhIshaH o.es., pI.Ar.shashI, kiraNakumAraH, rijeShaH, shrIshaH, DA. dIpakarAjaH ityAdayaH api vargAn chAlitavantaH. a.bhA.samparkapramukhaH shrIshadevapUjArI, da.kShetrasa~NghaTanamantrI suvIshaH, dakShiNakShetrakAryadarshI harIndraH, rAjyasamityAH upAdhyakShaH vI.je.shrIkumAraH cha prashikShaNam Agatya mArgadarshanaM kRRitavantaH. prashikShaNasya a~NgatayA vIthInATakaM, shobhAyAtrA cha AyojitA AsIt. varge dashAdhikashataM shibirArthinaH bhAgam avahan. upatriMshAH kAryakartAraH shikShakaprabandhakarUpeNa bhAgaM gRRihItavantaH.

**bhAShAvij~nAnaM saMlakShya rAShTriyaH parisaMvAdaH**

shAmalAjImakShetre bhAShAvij~nAnaM saMlakShya rAShTriyaH parisaMvAdaH susampannaH. asya parichayam akarot DA. ajayapaTelaH. DA.madhusUdanavyAsaH parisaMvAdasya bhUmikAm arachayat. DA.UrmI parisaMvAdasya udghATanam akarot. DA.dInAnAthasharmA prAstAvikam uktavAn. netA shrI dilIpabhAIkaTArA adhyakShaH AsIt. saMskRRitasAhitya-saMsthAnasya sahayogena shAmalAjImahAvidyAlayasya saMskRRita-vibhAgena ayaM parisaMvAdaH AyojitaH. DA.varShApaTelaH dhanyavAdasamarpaNam akarot.

**vyomasaMsthAyAM sambhAShaNashibiram **

be~NgalUrunagare DisembarmAsasya 19 dinA~NkataH 30 dinA~NkaparyantaM vyoma-liMgviShTiklyAbsphauNDeShan ityasyAM saMsthAyAM tatratyAnAM kAryakartRRINAM kRRite sambhAShaNashibiraM prAchalat. samAropasamArambhe mukhyAtithirUpeNa samyak-pratiShThAnasya saMsthApakaH vidvAn vIrabhadramahodayaH shibirArthinAM mArgadarshanam akarot. shibirasya a~NgatayA manora~njanakAryakramaH AyojitaH AsIt. 21 janAH shibire bhAgam avahan. kumArI maheshvarI shibiram achAlayat.

**tiruvanantapure yuvashaktisa~NgamaH**

DisembarmAsasya 10 dinA~Nke kerale tiruvanantapuranagarasthe bhAratIyavichArakendrabhavane yuvashaktisa~NgamanAmA kashchana vishiShTaH kAryakramaH AyojitaH. asmin kAryakrame madhyadakShiNakeralasya saptabhyaH janapadebhyaH AgatAH yuvakAH sammilitAH Asan. asya udghATanaM prasiddhaH chalanachitrAbhinetA vivekagopanaH akarot़. janapadAdhyakShaH DA.pradIpavarmA adhyakShaH AsIt. DA.ke.uNNikRRiShNan prAstAvikabhAShaNam akarot. DA. o.es.sudhIshaH svAgatabhAShaNam akarot. vibhinneShu satreShu vibhinnAH viShayAH charchitAH. ‘saMskRRite vij~nAnam’ iti viShaye da.kShetravidvatpariShatpramukhaH DA.I.en.Ishvaran kAlAMshaM svIkRRitavAn. ‘saMskRRitasya anantasAdhyatAH’ iti viShayaM DA.manojaH prastutavAn. DA.pI.ke.sha~NkaranArAyaNaH asya satrasya adhyakShaH AsIt. aparasmin satre ‘saMskRRite vij~nAnam’ iti viShaye ChAtrANAM prastutIkaraNam AsIt. indrajit, bhadrA.pI.varmA, abhirAmaH, prArthanA rAjIvaH etyete viShayAn prastutavantaH. DA. bindushrIH asya satrasya adhyakShA AsIt. anyasmin satre ‘adhyayanasAdhyatAH’ iti viShayasya avataraNaM vi.jyotiShmayI kRRitavAn. ‘saMskRRitakAryakaraNasya mahattvam’ iti viShaye a.bhA. sahaprachArapramukhaH shrIrAmaH kAlAMshaM svIkRRitavAn. nivRRittaH ai.es.Ar.o.adhikArI gopAlakRRiShNanuNNiH adhyakShaH AsIt.

**akShare kaumudIbhojanam**

be~NgalUre akSharakAryAlaye pravartamAnAnAM bAlakendrANAM shikShikANAM, tAsAM parivArANAm, akSharakAryakartRRINAM cha kaumudIbhojanaM shAkambharIpUrNimAyAm Ayojitam AsIt. parasparaparichayAnantaraM vibhinnAH saMkhyAkrIDAH, bhAShAkrIDAH, gaNakrIDAH cha sarvaiH kRRitAH. samayasya abhAvam anubhavantaH sarve.api upasthitAH - ‘eShaH krIDotsavaH agre pRRithaktayA karaNIyaH’ iti nirNItavantaH. gItAni, ghoShavAkyAni cha sarveShu utsAhaM pUritavanti. upashataiH saMskRRitapremibhiH kaumudIprakAshe bhojanAsvAdanaM kRRitam. AbAlavRRiddhaM sarvaH api sotsAhaM bhAgam UDhavAn asmin Ayojane.

**shabdashAlAkAryashAlAH **

vaij~nAnikaprAvidhikashabdAvalIsamityA bhAratIyabhAShA-samityA cha saMskRRitabhAratyAH sahayogena karNATakarAjyasya ShaTsu sthAneShu kAryashAlAH chAlitAH. kAryashAlAsu nUtanashabdanirmANaviShaye bahuvidhAH charchAH pravRRittAH. shabda-shAlAyojanAyAM sarveShAM sahayogArthaM prashikShaNaM cha pradattam. shabdanirmANakArye kRRitAnAM prayatnAnAm, avadhAtavyAnAm aMshAnAM cha viShaye vimarshaH pravartitaH.
DisembarmAsasya 7 dinA~Nke kendrIyasaMskRRitavishvavidyAlayasya shRRi~NgerIparisare, 16 dinA~Nke be~NgaLUrunagare karNATakasaMskRRitavishvavidyAlaye, 18 dinA~Nke ma~NgaLUrunagare, 19 dinA~Nke be~NgaLUrunagare akSharabhavane, 25 dinA~Nke shivamogganagare, janavarImAsasya 3 dinA~Nke be~NgaLUrunagare pUrNapraj~navidyApIThe cha kAryAshAlAH pravRRittAH. pejAvaramaThAdhIshAH vishvaprasannatIrthasvAminaH, DA. janArdanahegaDe, DA.rA.gaNeshaH, DA.vishvAsaH ityAdayaH jyeShThAH mArgadarshanaM kRRitavantaH. karNATakasaMskRRitavishvavidyAlayena, chANakyavishvavidyAlayena, kendrIyasaMskRRitavishvavidyAlayasya shRRi~NgerIparisareNa cha vividheShu sthaleShu etAsAM kAryashAlAnAm AyojanaM kRRitam.

**shodhaprabandhaviShaye kAryashAlA**

mAdhyameShu prasiddhiM gatasya RRiShirAjapopaTasya shodha-prabandhaviShaye karNATakasaMskRRitavishvavidyAlaye Disembar-mAsasya 28 tame dinA~Nke kAryashAlA kAchit pravRRittA. kAryashAlAyAH saMyojikA AsIt karNATakasaMskRRita-vishvavidyAlayasya vyAkaraNavibhAgAdhyakShA DA.shivAnI. prAdhyApikA archanAbhaTTaH, DA. svAtIbasApur, shodhachChAtraH chaitanyalakkuNDiH, amRRitavarShiNI cha shodhaprabandham adhikRRitya viShayAn upasthApitavantaH. tataH shodhaprabandhe vidyamAnAnAM truTInAM viShaye mahatI charchA pravRRittA. muddenahaLLi-vidyAlayasya prAdhyApakaH shambhunAthaH, madrAs-vishvadyAlayasya prAdhyApakaH gopAlakRRiShNaH, vedavij~nAnagurukulasya prAdhyApakau ravigaNeshau, shodhArthI umAmaheshvaraH cha charchAyAM bhAgam agRRihNan. kAnapurIyasya-ArShagurukulasya AchAryaH pradyumnavaryaH, kendrIyasaMskRRitavishvavidyAlayasya kulapatiH pro. shrInivAsavarakheDI, DA.janArdanahegaDe cha mArgadarshanaM kRRitavantaH.

**vidvatpariShadaH yuvavidvadvyAkhyAnamAlA **

karNATakadakShiNaprAntasya vidvatpariShadA ‘yuvavidvadvyAkhyAnamAlA’ iti antarjAlIyA vyAkhyAnamAlA AjojyamAnA vartate. tatra DisembarmAsasya 4 dinA~Nke vidvAn shashikiraNaH ‘jIvanadharmayogaH’ iti viShaye vyAkhyAnam akarot. karNATakasya khyAtasya kaveH Di.vi.ji.varyasya viShaye bahuvidhavichArAH tena uktAH. janavarImAsasya prathame dinA~Nke RRiShirAjapopaTasya shodhaprabandhaviShaye ‘aShTAdhyAyI.kAm’ ityasya jAlapuTasya nirmAtRRiShu anyatamaH shrI nIleshaboDasavaryaH vyAkhyAnaM kRRitavAn. shodhaprabandhe prastutAnAm aMshAnAm asa~NgativiShaye shatAdhikAni udAharaNAni tena upasthApitAni. janavarImAsasya 13 dinA~Nke chANakyavishvavidyAlayasya prAdhyApakena DA. rAmakRRiShNapejattAyavaryeNa sa~NkrAntiviShaye vyAkhyAnaM kRRitam.

**amerikAvArtA**

**piTsbagarkendre bhAratIpUjA saMskRRitadinaM cha**

amerikAdeshasya piTsbagarnagare DisembarmAsasya saptadashe dinA~Nke saMskRRitadinotsavaH, bhAratIpUjA cha shrIve~NkaTeshamandire prAvartata. harimantripragadamahodayaH praNavanAdena, svAgatIkaraNena cha kAryakramam ArabdhavAn. bAlAH saMkSheparAmAyaNashlokAnAM pArAyANaM kRRitvA, ‘vasudhaiva kuTumbakam’ ityetat rUpakaM darshitavantaH. prauDha-chChAtraiH api utsAhena rUpakANAM pradarshanaM kRRitam. prauDhagaNashikShakaH shrInivAsacheTlUraH saMskRRitabhAratyAH parichayaM, lakShyaM cha vyavRRiNot. yuvatInAM nRRityaM, mahilAnAM gItAni cha kAryakramasya shobhanaM vardhitavanti. kAryakrame.asmin shatAdhikajanAH sasantoShaM bhAgam UDhavantaH.

**gItAjayantIsamAropaH**

gItAjayantIm upalakShya DisembarmAsasya chaturviMshati-tame dinA~Nke kashchid AbhAsIyabauddhikakAryakramaH prasAritaH. kAryakrame.asmin shrImAn sachinakaThALe mukhyAtithirUpeNa bhAgam UDhavAn. asmAkaM jIvanaM kathaM syAt iti saH nirUpitavAn. bhAShaNAt paraM ‘kahUT’mAdhyamena gItAviShaye kAchit krIDA api AyojitA AsIt. tasyAM naike janAH sotsAhaM bhAgam UDhavantaH. prachAravibhAgasya, prauDhashikShaNavibhAgasya cha kAryakartRRINAM parasparasahayogena ayaM kAryakramaH samAyojitaH AsIt.

**‘mama iShTatamaH gItAshlokaH’ - dRRishyamudraNaspardhAhvAnam**

asmAkaM prachAragaNasya lakShyeShu anyatamam asti - saMskRRitabhAratyAH sAmAjikamAdhyamasthAnAnAM grAhakasa~NkhyA, grAhakANAM saMskRRitAsaktiH cha vardhanIyA iti. tannimittaM nirantaraM prasArayogyAni dRRishyamudraNAni AvashyakAni. tAdRRishAnAM dRRishyamudraNAnAM sajjIkaraNArthaM dRRishyamudraNaspardhAhvAnam api kashchit upAyaH. AsaktAH, saMskRRitAnurAgiNaH janAH eva dRRishyamudraNAni nirmAya samarpayanti. gate mArgashIrShamAse ‘mama iShTatamaH gItAshlokaH’ iti spardhAhvAnam Ayojitam AsIt prachAragaNena. AbAlavRRiddhAH bahavaH tatra bhAgam UDhavantaH.
