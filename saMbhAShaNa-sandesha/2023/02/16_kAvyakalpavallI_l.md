+++
title = "16 काव्यकल्पवल्ली ले - उमाकान्तभट"

+++
![](magazine_images/img-1675185136Grantha3.jpg)**काव्यकल्पवल्ली**

ले - उमाकान्तभट्टः (Ph - ९४४८९३०३४८)

प्र - छन्दस्वतीप्रकाशनम्, केरेकै, शिरसि - ५८१४०२ (कर्णा)

आकारः - १/८ डेम्मी, पुटाः - १४८, मूल्यम् - रू.१५०/-, प्र.मु. – २०२२

काव्यकल्पवल्ली’ इति नाम एव ज्ञापयति - कवितासङ्ग्रहः अयम् इति । अत्र ४४ शीर्षकैः कविताकल्पवल्ली कविताकुसुमानि प्रसूते । ‘कल्पवल्लीप्रथमावसेके’ एच्.वि.नागराजरावः लिखति - ‘कविः अयं दिवसे न्यायग्रन्थान् पाठयन् सायं काव्यानाम् आस्वादे मनो निमज्जयति’ इति । अत्रत्याः कविताः विविधान् विषयान् अधिकृत्य लिखिताः । जनान् अधिकृत्य लिखितानि दशाधिकशीर्षकोपेतानि पद्यानि अपि अत्र विलसन्ति । पञ्चविंशतिः छन्दांसि ग्रन्थेऽस्मिन् उपयुक्तानि इति वदन् ग्रन्थकारः ग्रन्थान्ते किं छन्दः कुत्र उपयुक्तम् इति विवरणम् अपि ददाति । ‘वादाङ्गणे यस्य वाणी तर्ककर्कशा स्यात् तस्यैव वाणी काव्यसंसदि सुकुमारकोमला भवति’ इति नागराजरावेण यत् उक्तं तत्र न अतिशयोक्तिः । काव्यरसिकानां प्रीतये भवेत् अयं काव्यसङ्ग्रहः अवश्यमेव ।



**प्रतिपर्वरसोदयः (दृश्यचतुष्टयात्मकं लघुरूपकम्)**

**ले - आरैयर् श्रीरामशर्मा**![](magazine_images/img-1675185199Granth4.jpg)

**प्र - छन्दस्वतीप्रकाशनम्, केरेकै **

**शिरसि - ५८१४०२ (कर्णा)**

**आकारः - १/८ क्रौन्, पुटाः - १६ मूल्यम् - रू.२५/-, प्र.मु. - २०२२**

वङ्गदेशे आसीत् धोयी नाम कविः । सः समस्यापूरणावसरे ‘प्रतिपर्वरसोदयः’ इति एकेन पादेन भारतम्, इक्षुदण्डं, सिन्धुम्, इन्दुं च वर्णितवान् इति कथा काचित् श्रूयते । तम् एतं प्रसङ्गम् अवलम्ब्य लघुभिः चतुर्भिः दृश्यैः रूपकमिदं रचितम् । षोडशपुटात्मकं लघुपुस्तकम् एतत् । रूपकविषये सम्पादकीयभणितौ मधुसूदनशर्मा वदति - ‘‘रूपकेऽस्मिन् वाक्यानि सुलघूनि स्वर्थगर्भाणि काकुविशेषेण उच्चार्यमाणानि अतिशयविशेषं प्रदर्शयन्ति । व्यासाविर्भावे अद्भुतरसः अनुभूयते सहृदयैः । रूपकान्तभागस्य सर्वेषां नृत्यं सर्वत्र भक्तिभावम् उद्दीपयति आनन्दं च प्रसारयति । सर्वान्ते ‘व्यासद्रष्टुः धोयिनः विनयः, राज्ञः पण्डितप्रीतिः, जयदेवस्य अनसूयता च सर्वेषां सर्वकालेषु अनुसरणीयाः अंशाः’ इति सन्देशम् आवहति रूपकमिदम् । यो हि रूपकमिदं पठेत् अथवा रङ्गे अभिनीतं पश्येत् सः नितान्तम् आनन्दम् अनुभवति इत्यत्र नास्ति संशयः ।



**kAvyakalpavallI**

le - umAkAntabhaTTaH (Ph - 9448930348)

pra - ChandasvatIprakAshanam, kerekai, shirasi - 581402 (karNA)

AkAraH - 1/8 DemmI, puTAH - 148, mUlyam - rU.150/-, pra.mu. – 2022

kAvyakalpavallI’ iti nAma eva j~nApayati - kavitAsa~NgrahaH ayam iti. atra 44 shIrShakaiH kavitAkalpavallI kavitAkusumAni prasUte. ‘kalpavallIprathamAvaseke’ ech.vi.nAgarAjarAvaH likhati - ‘kaviH ayaM divase nyAyagranthAn pAThayan sAyaM kAvyAnAm AsvAde mano nimajjayati’ iti. atratyAH kavitAH vividhAn viShayAn adhikRRitya likhitAH. janAn adhikRRitya likhitAni dashAdhikashIrShakopetAni padyAni api atra vilasanti. pa~nchaviMshatiH ChandAMsi granthe.asmin upayuktAni iti vadan granthakAraH granthAnte kiM ChandaH kutra upayuktam iti vivaraNam api dadAti. ‘vAdA~NgaNe yasya vANI tarkakarkashA syAt tasyaiva vANI kAvyasaMsadi sukumArakomalA bhavati’ iti nAgarAjarAveNa yat uktaM tatra na atishayoktiH. kAvyarasikAnAM prItaye bhavet ayaM kAvyasa~NgrahaH avashyameva.



**pratiparvarasodayaH (dRRishyachatuShTayAtmakaM laghurUpakam)**

le - Araiyar shrIrAmasharmA

pra - ChandasvatIprakAshanam, kerekai

shirasi - 581402 (karNA)

AkAraH - 1/8 kraun, puTAH - 16 mUlyam - rU.25/-, pra.mu. - 2022

va~Ngadeshe AsIt dhoyI nAma kaviH. saH samasyApUraNAvasare ‘pratiparvarasodayaH’ iti ekena pAdena bhAratam, ikShudaNDaM, sindhum, induM cha varNitavAn iti kathA kAchit shrUyate. tam etaM prasa~Ngam avalambya laghubhiH chaturbhiH dRRishyaiH rUpakamidaM rachitam. ShoDashapuTAtmakaM laghupustakam etat. rUpakaviShaye sampAdakIyabhaNitau madhusUdanasharmA vadati - ‘‘rUpake.asmin vAkyAni sulaghUni svarthagarbhANi kAkuvisheSheNa uchchAryamANAni atishayavisheShaM pradarshayanti. vyAsAvirbhAve adbhutarasaH anubhUyate sahRRidayaiH. rUpakAntabhAgasya sarveShAM nRRityaM sarvatra bhaktibhAvam uddIpayati AnandaM cha prasArayati. sarvAnte ‘vyAsadraShTuH dhoyinaH vinayaH, rAj~naH paNDitaprItiH, jayadevasya anasUyatA cha sarveShAM sarvakAleShu anusaraNIyAH aMshAH’ iti sandesham Avahati rUpakamidam. yo hi rUpakamidaM paThet athavA ra~Nge abhinItaM pashyet saH nitAntam Anandam anubhavati ityatra nAsti saMshayaH.
