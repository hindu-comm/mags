+++
title = "07 सङ्घमन्त्रं जपत जपत जपत सङ्घमन"

+++
**सङ्घमन्त्रं जपत**

जपत जपत सङ्घमन्त्रमादरेण प्रत्यहम् ।

कुरुत कुरुत राष्ट्रमिदं सकलविश्ववन्दितम् ॥

जातिमतविभेदरहितनैजराष्ट्रभावना

वहति निर्मलापगा च सैव हिन्दुचेतना ।

तामनन्तशक्तिदां स्थैर्यधैर्यसंयुताम्

विस्मरेम नो कदापि निखिल-

  लक्ष्यसाधिकाम् ॥ 1 ॥

सङ्घशक्तिमन्तरेण नास्ति परं तारकम्

राष्ट्रभक्तिमन्तरेण नैव सिद्ध्यतीप्सितम् ।

एतदुभययोगतः सिद्धिरस्ति निश्चिता

भारतस्य भाग्यचक्रपङ्क्तिरेवमुन्नता ॥ 2 ॥

राष्ट्रमेतदद्भुतं सकलशुभनिकेतनम्

पश्यतात्र सन्ततं भगवतामनुग्रहम् ।

इह विधातुमस्मदीयजीवितं तु सार्थकम्

कल्पितास्ति नो जनिर्नैव कुरुत

  संशयम् ॥ 3 ॥

-** डा.विश्‍वासः**

**saṅghamantraṃ japata**

japata japata saṅghamantramādareṇa pratyaham.

kuruta kuruta rāṣṭramidaṃ sakalaviśvavanditam ॥

jātimatavibhedarahitanaijarāṣṭrabhāvanā

vahati nirmalāpagā ca saiva hinducetanā.

tāmanantaśaktidāṃ sthairyadhairyasaṃyutām

vismarema no kadāpi nikhila-

  lakṣyasādhikām ॥ 1 ॥

saṅghaśaktimantareṇa nāsti paraṃ tārakam

rāṣṭrabhaktimantareṇa naiva siddhyatīpsitam.

etadubhayayogataḥ siddhirasti niścitā

bhāratasya bhāgyacakrapaṅktirevamunnatā ॥ 2 ॥

rāṣṭrametadadbhutaṃ sakalaśubhaniketanam

paśyatātra santataṃ bhagavatāmanugraham.

iha vidhātumasmadīyajīvitaṃ tu sārthakam

kalpitāsti no janirnaiva kuruta

 saṃśayam ॥ 3 ॥

- ḍā.viś‍vāsaḥ
