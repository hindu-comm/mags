+++
title = "20 महापुरुषचरितानि सं - पं.कल्याण"

+++
**![](magazine_images/img-1677597970Mahapurushavachanani.jpg)महापुरुषचरितानि**

सं - पं.कल्याणकीर्तिविजयः

नन्दनवनकल्पतरुनाम्नी काचित् षाण्मासिकी संस्कृतपत्रिका गतेभ्यः आ पञ्चविंशतेः वर्षेभ्यः प्रकाश्यते इति सुविदितम् अस्माकम् । विभिन्नमुखं साहित्यम् अस्यां पत्रिकायां भवति । तत्रत्येषु पञ्चानां महापुरुषाणां जीवनचरितं पार्थक्येन सङ्गृह्य पुस्तकत्वेन प्रकाशितम् अस्ति । शासनसम्राट्, विजयोदयसूरीश्वरः, विजयनन्दनसूरीश्वरः, विजयामृतसूरीश्वरः, विजयकस्तूरसूरीश्वरः इत्येतेषां चरितं विभिन्नैः मुनिभिः यत् प्रणीतं तत् पं.कल्याणकीर्तिविजयवर्येण सम्पादितं सत् पठितॄणां हृदयानि तर्पयेत् अवश्यम् । सर्वस्मिन् अपि चरित्रे सुदीर्घलेखं विहाय लघवः प्रसङ्गाः पृथक्तया दत्ताः यत् तत् तु स्मरणाय लाभकरं भवेत् ।

प्र - श्री अभ्युदयशिक्षणनिधिः, भावनगरम्, प्राप्तिस्थानम् - निखिलस्टोर्स, पीरछल्ला शेरी

भावनगरम् - 364001 (गुज.), दू – 9879222018

आकारः - 1/8 क्रौन्, पुटाः - 176, मूल्यम् - रू.150/-, प्र.मु. – 2022

**प्रश्नोपनिषच्छाङ्करभाष्यम् **(शाङ्करानन्ददीपिकाविभूषितम्)

प्रश्नोपनिषत् तु काचित् विशिष्टा उपनिषत् । मुख्यतया षड् प्रश्नाः सन्ति तस्याम् । तदीयं शाङ्करभाष्यमपि प्रसिद्धमेव अस्ति । भाष्यस्य काठिन्यं निवारयितुं कश्चन श्लाघ्यः प्रयत्नः एषः ।![](magazine_images/img-1677598025Prashnopanishad.jpg) ‘शाङ्करानन्ददीपिका’ इति इयं व्याख्या एकैकं प्रश्नं, तदीयम् उत्तरं, तेषाम् अवगमनदृष्ट्या कञ्चन क्रमं च आवहति । प्रत्येकं प्रकरणस्य सारांशः तस्य आरम्भे एव दत्तः इत्यतः पठितृप्रयोजनम् आधिक्येन सिद्धम् । स्पष्टा सोदाहरणं च लिखिता भूमिका, विस्तृता व्याख्याविषयसूची च पठितॄन् ग्रन्थे तदपेक्षितभागं प्रति नेतुं साहाय्यं करोति । शाङ्करभाष्यस्थः विचारः यद्यपि प्रौढः, तथापि अवगमनयोग्यया भाषया यत् प्रतिपादितं तेन विषयावगाहने महान् उपकारः सञ्जातः अस्ति । ग्रन्थस्थं भाष्यस्थं विषयं समीचीनतया ज्ञातुं नितरां सहकुर्यात् अयं ग्रन्थः ।

ले - डा.श्रिष्टि लक्ष्मीकुमारशर्मा, प्राप्तिस्थानम् - श्रीमती श्रिष्टिशर्वाणी

122-4-329, देवालयवीथिः, रत्नगिरिनगरम्, गुण्टूरु - 522006 (आ.प्र.)

आकारः - 1/4 क्रौन्, पुटाः - 193, मूल्यम् - रू.200/-, प्र.मु. – 2022

**mahāpuruṣacaritāni**

saṃ - paṃ.kalyāṇakīrtivijayaḥ

nandanavanakalpatarunāmnī kācit ṣāṇmāsikī saṃskṛtapatrikā gatebhyaḥ ā pañcaviṃśateḥ varṣebhyaḥ prakāśyate iti suviditam asmākam. vibhinnamukhaṃ sāhityam asyāṃ patrikāyāṃ bhavati. tatratyeṣu pañcānāṃ mahāpuruṣāṇāṃ jīvanacaritaṃ pārthakyena saṅgṛhya pustakatvena prakāśitam asti. śāsanasamrāṭ, vijayodayasūrīśvaraḥ, vijayanandanasūrīśvaraḥ, vijayāmṛtasūrīśvaraḥ, vijayakastūrasūrīśvaraḥ ityeteṣāṃ caritaṃ vibhinnaiḥ munibhiḥ yat praṇītaṃ tat paṃ.kalyāṇakīrtivijayavaryeṇa sampāditaṃ sat paṭhitṝṇāṃ hṛdayāni tarpayet avaśyam. sarvasmin api caritre sudīrghalekhaṃ vihāya laghavaḥ prasaṅgāḥ pṛthaktayā dattāḥ yat tat tu smaraṇāya lābhakaraṃ bhavet.

pra - śrī abhyudayaśikṣaṇanidhiḥ, bhāvanagaram, prāptisthānam - nikhilasṭorsa, pīrachallā śerī

bhāvanagaram - 364001 (guja.), dū – 9879222018

ākāraḥ - 1/8 kraun, puṭāḥ - 176, mūlyam - rū.150/-, pra.mu. – 2022

**praśnopaniṣacchāṅkarabhāṣyam (śāṅkarānandadīpikāvibhūṣitam)**

praśnopaniṣat tu kācit viśiṣṭā upaniṣat. mukhyatayā ṣaḍ praśnāḥ santi tasyām. tadīyaṃ śāṅkarabhāṣyamapi prasiddhameva asti. bhāṣyasya kāṭhinyaṃ nivārayituṃ kaścana ślāghyaḥ prayatnaḥ eṣaḥ. ‘śāṅkarānandadīpikā’ iti iyaṃ vyākhyā ekaikaṃ praśnaṃ, tadīyam uttaraṃ, teṣām avagamanadṛṣṭyā kañcana kramaṃ ca āvahati. pratyekaṃ prakaraṇasya sārāṃśaḥ tasya ārambhe eva dattaḥ ityataḥ paṭhitṛprayojanam ādhikyena siddham. spaṣṭā sodāharaṇaṃ ca likhitā bhūmikā, vistṛtā vyākhyāviṣayasūcī ca paṭhitṝn granthe tadapekṣitabhāgaṃ prati netuṃ sāhāyyaṃ karoti. śāṅkarabhāṣyasthaḥ vicāraḥ yadyapi prauḍhaḥ, tathāpi avagamanayogyayā bhāṣayā yat pratipāditaṃ tena viṣayāvagāhane mahān upakāraḥ sañjātaḥ asti. granthasthaṃ bhāṣyasthaṃ viṣayaṃ samīcīnatayā jñātuṃ nitarāṃ sahakuryāt ayaṃ granthaḥ.

le - ḍā.śriṣṭi lakṣmīkumāraśarmā, prāptisthānam - śrīmatī śriṣṭiśarvāṇī

122-4-329, devālayavīthiḥ, ratnagirinagaram, guṇṭūru - 522006 (ā.pra.)

ākāraḥ - 1/4 kraun, puṭāḥ - 193, mūlyam - rū.200/-, pra.mu. – 2022
