+++
title = "21 वार्ताः हमीरपुरे भाषाप्रबोधनवर"

+++
**वार्ताः**

हमीरपुरे भाषाप्रबोधनवर्गः

उत्तरप्रदेशराज्यस्य हमीरपुरनगरे भारतोदयगुरुकुले छानीनामके स्थाने आवासीयः भाषाबोधनवर्गः आयोजितः आसीत् । अस्य उद्घाटनकार्यक्रमे मुख्यातिथिरूपेण वैदिकगणितनिष्णातः डा. कैलासमहाभागः उपस्थितः आसीत् । भारतोदयगुरुकुलसंस्थायाः संस्थापकः प्रसिद्धः पर्यावरणवैज्ञानिकः स्वीडन्-अमेरिकादेशयोः विश्वविद्यालये प्राध्यापकः च कार्यक्रमे अध्यक्षत्वेन उपस्थितः आसीत् । कानपुरप्रान्तस्य गीताशिक्षणप्रमुखः मेजर् डॉ. ज्ञानचन्द्र-अवस्थिवर्यः अस्य वर्गस्य वर्गाधिकारी आसीत् । विभागसंयोजकः डॉ. रत्नेशत्रिवेदिमहोदयः, कानपुरप्रान्तमन्त्री श्री चन्द्रप्रकाशत्रिपाठिवर्यः, प्रकाशमहोदयः, प्रान्तशिक्षणप्रमुखः श्री अमोलमहोदयः, संस्कृतगुरुकुलाचार्यः प्रा.नरेन्द्रमहोदयः इत्येते मार्गदर्शनं कृतवन्तः । दीनदयालशुक्लः, योगेशावस्थी, डॉ.श्यामसुन्दरः च कार्यक्रमं निरूढवन्तः । तत्रत्याः आचार्याः सुधाकरभट्टः, आनन्दगुप्तः, जानकीशरणशुक्लः, गणेशद्विवेदी, विनयनिखिलौ, श्लोकः, शिवा, महेशः च वर्गनिर्वहणे सहकृतवन्तः ।

एम्केराग्रामे सम्भाषणशिविरम्

उत्कले नवरङ्गपुरमण्डलस्य एम्केराग्रामे जनवरीमासस्य 10 दिनाङ्कतः 20 दिनाङ्कपर्यन्तं सम्भाषणशिबिरं प्राचलत् । सम्भाषणशिबिरस्य चालकः आसीत् श्री टङ्केश्वरहरिजनः । अस्य समारोपकार्यक्रमे मुख्यातिथिरूपेण श्री श्रवणकुमारदेवदेता उपस्थाय संस्कृतपठनस्य महत्त्वं बोधितवान् । शिबिरे 60 शिक्षार्थिनः भागग्रहणं कृतवन्तः ।

लुधियानानगरे प्रबोधनवर्गः

सप्तदिवसीयायाः आवासीयभाषाबोधनकक्ष्यायाः समापनं फेब्रवरीमासस्य सप्तमे दिनाङ्के लुधियानामहानगरे प्रीतमकालोनी इत्यत्र सञ्जातम् । संस्कृतभारत्याः अ.भा. सङ्घटनमन्त्री दिनेशकामतः मुख्यातिथिः आसीत् । भाजप.जनपदाध्यक्षः श्रीमान् रजनीशधीमानः समारोपकार्यक्रमे उपस्थितः । कार्यक्रमे मुख्यवक्तृरूपेण अतिथिः अमितगोयलः, सारस्वतातिथिः गुरदीपसिंहः च उपस्थितौ आस्ताम् । उत्तरक्षेत्रसङ्घटनमन्त्री श्री नरेन्द्रकुमारः, पञ्जाबप्रान्तमन्त्री श्री सञ्जीवश्रीवास्तवः चापि उपस्थितौ आस्ताम् । वर्गे 42 शिक्षार्थिनः भागं गृहीतवन्तः । वर्गस्य समापनकार्यक्रमे 300 अधिकाः सामाजिकाः जनाः भागं गृहीतवन्तः ।

![](magazine_images/img-1677598825Nataka.jpg)लण्डन्नगरे संस्कृतनाटकप्रदर्शनम्

लण्डन्नगरे नेहरूकेन्द्रे ‘भगवदज्जुकम्’ इत्यस्य संस्कृतप्रहसनस्य प्रस्तुतिः फेब्रवरीमासे कृता । केन्द्रीयसंस्कृतविश्वविद्यालयस्य भोपालपरिसरीयाः शृङ्गेरीपरिसरीयाश्च छात्राः नाटकम् एतत् अभिनीतवन्तः । ‘आजादी का अमृतमहोत्सव’ इत्येतं कार्यक्रमम् अभिलक्ष्य इङ्ग्लेण्ड्देशे प्रदर्श्यमानेषु नाटकेषु इदं प्रथमं नाटकम् । प्रेक्षकाणाम् आनुकूल्यार्थं प्रहसनस्य आङ्ग्लविवरणम् अपि दत्तम् । हास्यरसभूयिष्ठं गुरुशिष्यगणिकाप्रधानं नाटकम् एतत् सर्वान् दर्शकान् अतोषयत् । कालडिसंस्कृतविश्वविद्यालयस्य प्राध्यापकः डा.सुरेशबाबुः नाटकस्य निर्देशनम् अकरोत् । केन्द्रीयसंस्कृत-विश्वविद्यालयस्य प्राध्यापकः प्रा.रमाकान्तपाण्डे मार्गदर्शकः आसीत् । अमेरिकादेशीयस्य ‘संस्कृति सेण्टर् फार् कल्चरल् एक्सलेन्सस्’ इत्यस्याः संस्थायाः प्रा.राट्गर्-कोर्टेन्हासः नाटकस्य आयोजनम् अकरोत् ।

श्रीकृष्णसंस्कृतबालकेन्द्रस्य वार्षिकोत्सवः

आवर्षं चाल्यमानानां बालकेन्द्र-किशोरकेन्द्र-पोषकमेलनानां वार्षिकोत्सवः जनवरीमासस्य 28, 29 दिनाङ्कयोः बेङ्गलूरुनगरे अक्षरभवने सवैभवं सञ्जातः । अक्षरभवने 10 बालकेन्द्राणि, पोषकमेलनद्वयम्, ![](magazine_images/img-1677598883VPS_3934.JPG)एकं किशोरकेन्द्रं च जून्मासतः फेब्रवरीपर्यन्तम् आवर्षं प्रचलति । 350 बालाः, 35 पोषकाः च एतेषु केन्द्रेषु संस्कृतं पठन्ति । सङ्ख्याबाहुल्यात् दिनद्वयं यावत् अयं कार्यक्रमः प्राचलत् । 28 तमे दिनाङ्के प्रवृत्ते कार्यक्रमे अभ्यागतौ आस्तां तन्त्रज्ञः श्री रामानुजवाल्मीकिः, तन्त्रज्ञा शिक्षिका च श्रीमती सविताराजीवः च । मुख्यवक्त्री आसीत् प्रान्तसहशिक्षणप्रमुखा श्रीमती प्रतिभासत्यनारायणवर्या । 29 तमे दिनाङ्के प्रवृत्ते कार्यक्रमे तन्त्रज्ञः रविसत्यनारायणः, उपनिदेशिका (एन्.ए.सि.) डा.प्रियानारायणन्वर्या च अभ्यागतौ आस्ताम् । मुख्यवक्ता आसीत् प्रान्तमन्त्री श्री गुरुरावकुलकर्णी । बालैः, किशोरैः, पोषकैः च नाटकनृत्यरूपकादीनि प्रदर्शितानि । दिनद्वये अपि सहस्राधिकाः पोषकाः कार्यक्रमे उपस्थाय बालान् प्रोत्साहितवन्तः ।

कोलारे सम्भाषणशिबिरम्

तुमकूरुविभागस्य कोलारनगरसमीपे तोरदेवण्डहल्लिग्रामस्य नेताजीसुभाषचन्द्रबोस-प्रौढशालायां 16-1-2023 दिनाङ्कतः सम्भाषणशिबिरं चालितम् । रायलपाडुराघवेन्द्रः शिबिरं चालितवान् । द्वात्रिंशत् शिक्षार्थिनः शिबिरे उपस्थिताः । शिबिरस्य समारोपकार्यक्रमे शालायाः मुख्यशिक्षकः मुनियप्पमहोदयः, अन्ये शिक्षकाः, अतिथिः नागराजगौडः च उपस्थिताः आसन् । कोलारजनपदाध्यक्षः प्रसादः सर्वेभ्यः आगतेभ्यः धन्यवादान् समर्पितवान् ।

अक्षरे सम्भाषणवर्गौ

अक्षरपक्षतः जनवरीमासस्य अन्तर्जालीनसम्भाषणवर्गौ 18 दिनाङ्कतः 27 दिनाङ्कपर्यन्तं सुसम्पन्नौ । श्री वेङ्कटरमणभट्टमहोदयः, श्रीमती सङ्गीताभगिनी च वर्गचालकौ आस्ताम् । वर्गयोः शताधिकसंस्कृतासक्ताः सोत्साहं भागं गृहीतावन्तः । समारोपस्य मुख्यवक्तारौ श्री गणेशदत्तमहोदयः श्रीमती नागवेणीभगिनी च संस्कृतभारत्याः विभिन्नेषु प्रकल्पेषु अग्रिमाध्ययनार्थं मार्गदर्शनं कृतवन्तौ ।

अक्षरे सम्भाषणशिबिरम्

जनवरीमासस्य 18 दिनाङ्कतः 27 दिनाङ्कपर्यन्तं बेङ्गलूरुनगरे अक्षरभवने सम्भाषणशिबिरं प्राचलत् । शिबिरस्य समारोपकार्यक्रमे न्याक्संस्थायाः संस्कृतपरामर्शकः श्री रविशङ्करः मुख्यवक्तृरूपेण उपस्थितः आसीत् । मुख्यातिथिरूपेण निवृत्ततन्त्रज्ञः संस्कृतानुरागी श्री बि.के.आनन्दवर्यः उपस्थितः आसीत् । ध्रुवः शिबिरमेतत् अचालयत् । 29 शिक्षार्थिनः शिबिरे भागं गृहीत्वा संस्कृतसम्भाषणं पठितवन्तः ।

साहित्यसृष्टिविषये चिन्तनगोष्ठी

बेङ्गलूरुनगरे अक्षरभवने जनवरीमासस्य 14-15 दिनाङ्कयोः साहित्यसृष्टिविषये चिन्तनगोष्ठी प्रवृत्ता । गोष्ठ्या उद्घाटकः आसीत् तिरुपतिस्थराष्ट्रियसंस्कृतविश्वविद्यालयस्य कुलपतिः प्रा.जि. एस्.आर्.कृष्णमूर्तिः । रा.स्व.सङ्घस्य दक्षिणमध्यक्षेत्रस्य सङ्घचालकः मान्यः वि.नागराजवर्यः अतिथिरूपेण उपस्थितः आसीत् । गोष्ठ्यां देशस्य विविधेभ्यः प्रदेशेभ्यः आगताः त्रिंशदधिकाः उपस्थिताः आसन् । डा.जनार्दनहेगडे, डा. रा. गणेशः, डा.विश्वासः, डा.सचिनकठाळे इत्यादयः मार्गदर्शनं कृतवन्तः ।

रायगढजनपदे अभ्यासवर्गः

जनवरीमासस्य 22 तमे दिनाङ्के रायगढजनपदे अलिबागनगरे चौलग्रामे अभ्यासवर्गः सञ्जातः । वर्गे 16 कार्यकर्तारः सम्मिलिताः । प्रान्तसङ्घटनमन्त्री श्री विठ्ठलभट्टमहोदयः, सहमन्त्रिणी श्यामलाभगिनी, कल्याण-डोम्बिवली-शिक्षणप्रमुखा नेहाभगिनी, रायगढजनपदसंयोजकः विक्रान्तः च सत्राणि स्वीकृतवन्तः । रायगढजनपदस्य शिक्षणप्रमुखा आर्याभगिनी वर्गस्य प्रास्ताविकं कृतवती । संस्कृतसम्भाषणस्य महत्त्वम्, कार्यकर्तॄणां लक्ष्यं किं भवेत्, बालकेन्द्रेषु सङ्घटनम् इत्येतेषु विषयेषु सत्राणि अभवन् । विविधानां वृक्षाणां, आयुर्वेदपादपानां च सान्निध्ये राईलकरोद्याने एषः अभ्यासवर्गः सम्पन्नः ।

**सम्पन्नं छात्रसम्मेलनम्**

संस्कृतभारत्या आयोजितम् अखिलभारतीयं संस्कृतच्छात्रसम्मेलनं जनवरीमासस्य 27, 28, 29 दिनाङ्केषु नागपुरे रेशिमबागपरिसरे सोत्साहं सुसम्पन्नम् । सम्मेलने संस्कृतच्छात्राः यथा तथा संस्कृतेन भाषमाणाः संस्कृतेतरच्छात्राः अपि भागभागिनः आसन् । आ भारतात् उपाष्टशतैः युवभिः सम्मेलने चैतन्यं पूरितम् । उपत्रिशताः युवप्रबन्धकाः सम्मेलनव्यवस्थाः समर्थतया निरूढवन्तः ।

![](magazine_images/img-1677598619DSC_7458.JPG)26तमे दिनाङ्के ज्ञानगङ्गानाम्न्याः प्रदर्शिन्याः उद्घाटनं नागपुरमहानगरपालिकायाः आयुक्तः श्री राधाकृष्णन्महोदयः कृतवान् । विदर्भप्रान्ताध्यक्षः श्री रमेशमन्त्री अपि तेन सह आसीत् । विभिन्नेभ्यः विश्वविद्यालयेभ्यः आनीतानि विज्ञानतन्त्रज्ञानसम्बद्धानि फलकानि यन्त्राणि च प्रदर्शिन्याः विषयः असीत् । संस्कृतभाषायां विज्ञानम्, अर्थशास्त्रं, नाट्यशास्त्रं, गणितम्, आयुर्वेदः, वास्तुशास्त्रम् इत्यादीन् विषयान् प्रदर्शयन्ती ज्ञानगङ्गा सहस्रशः जनैः दृष्टा स्तुता च । पुस्तकविक्रयणविभागः अपि प्रदर्शिन्याम् आसीत् ।

सम्मेलनस्य उद्घाटनं सर्वोच्चन्यायालयस्य भूतपूर्वन्यायाधीशस्य न्या. शरदबोबडेमहोदयस्य अध्यक्षतायां, संस्कृतभारत्याः अध्यक्षस्य प्रा. गोपबन्धुमिश्रवर्यस्य, महामन्त्रिणः सत्यनारायणभट्टवर्यस्य, आशीर्वचनदातुः गीतापरिवारस्थस्य गोविन्ददेवगिरिस्वामिनः, स्वागतसमित्यध्यक्षस्य सत्यनारायणनुयालवर्यस्य च उपस्थितौ युवसांसदेन श्री तेजस्विसूर्यमहोदयेन कृतम् । ‘संस्कृतं भारतस्य व्याकरणम्’ इति कथयता तेन - ‘संस्कृतार्थं सर्वैः समयदानं करणीयम्’ इति आह्वानं कृतम् । यूनः उद्दिश्य यूना कृतम् एतद् आह्वानं नूनं प्रेरकम् उत्साहवर्धकं च आसीत् ।

श्री सुरेशसोनीवर्यस्य ‘One life One mission’,. सत्यनारायणभट्टवर्यस्य ‘कार्यं परिणामः भविष्यं च’ रमाकान्तपाण्डेयस्य - ‘स्वतन्त्रतान्दोलने संस्कृतस्य योगदानम्’, अ.भा.सङ्घटनमन्त्रिणः दिनेशकामतस्य - ‘डा. हेडगेवारवर्यस्य जीवनपरिचयः सङ्घदृष्टिः च’ इत्यादीनि उद्बोधनानि दिनत्रये विभिन्नेषु सत्रेषु अभवन् । संस्कृतं पठित्वा विभिन्नेषु क्षेत्रेषु अग्रेसराणां, शास्त्रशिक्षणे अग्रेसराणां, केषाञ्चन पूर्णकालिकानां कार्यकर्तॄणां, संस्कृतम् आधृत्य शोधकर्तॄणां च सन्दर्शनानि अपि प्रेरकाणि आसन् ।

प्रसिद्धेन चलच्चित्रनिर्मात्रा योगेशसोमणवर्येण, नाटकलेखकेन प्रस्तोत्रा च प्रसादभिडेवर्येण, इतरैः च चलच्चित्र-निर्माणविषये मार्गदर्शनं कृतम् । प्रत्यंशं प्रात्यक्षिकम्, उदाहरणानि च दर्शयद्भिः इयं विधा बोधिता । विश्वस्तरे संस्कृतभारत्या आयोजितायाः लघुचलच्चित्रप्रतियोगितायाः पुरस्कारप्रदानं, चितानां चलच्चित्राणां प्रदर्शनं चापि अपरस्मिन् सत्रे अभवत् । गोविन्दगीतायनम् इति संस्कृतनाटकस्य प्रस्तुतिः नागपुरस्थैः कलाकारैः कृता ।

सम्मेलने सहभागिनां प्रतिभाप्रदर्शनार्थं परिकल्पिते अवधौ आशुभाषणं, गीतगानं, श्लोकवाचनं, कथाकथनम्, अभिनयप्रदर्शनम् इत्येवं विभागाः पृथक् पृथक् परिकल्पिताः आसन् । सर्वेषु अपि विभागेषु युवभिः प्रतिभाप्रदर्शनं कृतम् । समयाभावात् बहुभिः तत् कर्तुं न शक्तम् । संस्कृतक्षेत्रे विद्यमानायाः प्रतिभायाः वैशाल्यम् अनेन स्फुटम् ।

युवजनान् मनसि निधाय भव्यायाः शोभायात्रायाः आयोजनमपि कृतम् आसीत् । आगतैः सर्वैः स्वप्रान्तीयवेशभूषां धृत्वा गीतं गायद्भिः घोषवाक्यानि उच्चारयद्भिः नृत्यद्भिः च तत्र सहभागः कृतः । स्थानिकैः बालैः योगचापप्रात्यक्षिकम्, युवभिः खड्गकुन्तादिचालनस्य शौर्यप्रात्यक्षिकाणि च मार्गे तत्र तत्र दर्शितानि । संस्कृतयुवशक्तिं दृष्ट्वा स्थानिकाः नागरिकाः अपि महान्तम् उत्साहं प्रेरणां च प्राप्तवन्तः । ‘नभश्च पृथिवीं चैव तुमुलो व्यनुनादयन्’ इत्यस्य अनुभवं कारयन् ‘ढोलपथक’ इति किञ्चन विशिष्टम् आयोजनं सर्वेषां प्रीतिपात्रम् अभवत् । महाकाराणि ढोलाख्यानि शौर्यवाद्यानि इतराणि च वाद्यानि युगपत् वादयन्तः युवानः एव शिवाजिकालीनं सैनिकानाम् उत्साहं प्रत्यक्षं कारितवन्तः । तालवाद्येन प्रेरिताः आबालवृद्धं सर्वे अपि स्वाभाविकतया नृत्यरताः अभवन् ।

भौगोलिकक्षेत्रशः जातासु गोष्ठीषु उपस्थितैः छात्रैः संस्कृतार्थं वर्षं, वर्षद्वयं, कञ्चित्कालं वा समयदानं करिष्यते इति सङ्कल्पः कृतः । संस्कृतविश्वस्य विषये, संस्कृतभारत्याः विषये च विद्यमानानां प्रश्नानाम् उत्तराणि अ.भा.सम्पर्कप्रमुखेण श्रीशदेवपुजारिवर्येण दत्तानि । समापने के.सं.विश्वविद्यालयस्य कुलपतिना, संस्कृतभारत्याः उपाध्यक्षेण च प्रा. श्रीनिवासवरखेडिवर्येण कृतेन पाथेयभाषणेन युवानः प्रेरिताः ।

सम्मेलनस्य कानिचन वैशिष्ट्यानि एवम् - प्रातःकाले सर्वेषां जागरार्थं ‘दिण्डी’ इत्याख्यं ताल-वाद्य-गीत-नृत्यवृन्दं प्रवर्तते स्म । सर्वेषां सत्राणाम् आरम्भसूचना समापनसूचना च शङ्खवादनेन क्रियते स्म । संस्कृतच्छात्रस्य पूर्वप्रधानमन्त्रिणः लालबहादुरशास्त्रिणः, षोडशे वर्षे संस्कृतेन ग्रन्थं लिखितवतः सम्भाजिमहाराजस्य, भारतमातुः, सरस्वत्याः च चित्राणि स्वकं चित्रं (Selfy) स्वीकर्तुं स्थापितानि आसन् । परिसरे शताधिकानि सुभाषितानि, नीतिवाक्यानि, महापुरुषाणां कथनानि च स्थापितानि आसन् । स्थाने स्थाने सूचनाः रङ्गवल्ल्यः फलकानि च सर्वेषां चित्ताकर्षकाणि आसन् । अस्य सम्मेलनस्य सञ्चालनसमितौ अपि आसन् युवानः एव ।

एत्येवं ‘संस्कृताय जीवनम्’ इति सन्देशं मनसि निधाय के.सं.विश्वविद्यालयः नवदेहली, क.का.सं.विश्वविद्यालयः रामटेकम्, म.गा.अ.हिन्दीविश्वविद्यालयः वर्धा, वि.एन्.आय्.टि. नागपुरम् इत्येतासां संस्थानां सहयोगेन संस्कृतभारत्या आयोजितस्य उत्साहवर्धकस्य सम्मेलनस्य समापनं समापनमन्त्रोच्चारणेन शङ्खवादनेन च अभवत् ।

![](magazine_images/img-1677598766DSC_7765.JPG)

**अमेरिकावार्ता**

![](magazine_images/img-1677598938USA(1).jpg)न्यूजर्सीराज्ये शारदोत्सवः

डिसेम्बर्मासस्य सप्तदशे दिनाङ्के न्यूजर्सीराज्ये पिस्काट्अवे, केण्डालपाकर् इत्येतयोः संस्कृतकेन्द्रयोः परस्परसहयोगेन राधागोपीनाथमन्दिरस्य सभामन्दिरे शारदोत्सवकार्यक्रमः सवैभवं सम्पन्नः । संस्कृतभारत्याः अमेरिकादेशस्य प्रौढशिक्षणविभागस्य संयोजकः प्रेमकुमारवर्यः कार्यक्रमस्य मुख्यातिथिं संस्कृतभारत्याः सङ्घटनविभागस्य कार्यकर्तारं श्रीजनार्दनवर्यं परिचाययन् उपस्थितान् सर्वान् संस्कृतबान्धवान् स्वागतीकृतवान् । संस्कृतोत्सवस्य महत्त्वं विशदीकुर्वन् जनार्दनमहोदयः संस्कृतानुरागिषु मैत्रीवर्धनं, संस्कृतस्य शिक्षणार्थं, प्रचारार्थं च सङ्घटनस्य आवश्यकता इत्यादीन् विषयान् सुष्ठु प्रतिपादितवान् । शताधिकाः जनाः कार्यक्रमे सहर्षं भागम् ऊढवन्तः । प्रौढच्छात्राः रूपकैः भगवद्गीतायाः, पौराणिककथायाः च सारं सुन्दरतया निरूपितवन्तः । बालिकाद्वयेन माहेश्वरसूत्राणि उच्चारितानि । छात्राणां, शिक्षकाणां च हास्यरूपकाणि सर्वेषां हृदि आनन्दम् अजनयन् ।

विवेकानन्दजयन्त्युत्सवः

विवेकानन्दजयन्तीम् उपलक्ष्य जनवरीमासस्य 22 तमे दिनाङ्के कश्चिद् आभासीयबौद्धिककार्यक्रमः संस्कृत-भारत्याः चतगिटिठ-वाहिन्या प्रसारितः । कार्यक्रमोऽयं युवगणस्य कार्यकर्तृभिः समायोजितः । अनन्या-निवेदिता-निवा-दिव्यता-चिरागादयः युवानः कार्यक्रमस्य विभिन्नानि उत्तरदायित्वानि उत्तमरीत्या निरूढवन्तः । अखिलभारतीय-सहप्रचारप्रमुखः श्री श्रीरामवर्यः मुख्यातिथिरूपेण कार्य-क्रमे अस्मिन् उपस्थितः भूत्वा स्वामिनः विवेकानन्दस्य जीवनात् प्राप्यमाणान् शिक्षणांशान्, मकरसङ्क्रमणस्य महत्तां च स्वीयभाषणे विशदीकृतवान् । जीवनस्य लक्ष्यमस्ति आत्मनः मोक्षः, जीवसेवा एव शिवसेवा इत्यादिभिः विवेकानन्दस्य वचनैः अस्माकं जीवनं कथं निरूपितं भवितुम् अर्हति इति सः विवृतवान् । भाषणानन्तरम् अमेरिकाकेनडासंस्कृतभारत्या आरब्धस्य नूतनस्य कार्यक्रमस्य Code for Samskritam इत्यस्य विवरणं श्रीरामसुब्रह्मण्यम्महोदयः बोधितवान् । तन्निमित्तम् आयोजितस्य Online Hackathonसत्रस्य भागिनः श्रीकरः, श्रीकृष्णः, प्रणवः, यशस्वी च स्वानुभवान् सूचितवन्तः । कार्यक्रमस्य दृश्यमुद्रणं [httpsः//www.youtube.com/watch?v=e8gbmq9zTxU](httpsः//www.youtube.com/watch?v=e8gbmq9zTxU) इत्यत्र द्रष्टुं शक्यम् ।

ग्रीन्विल्लेसंस्कृतकेन्द्रे स्थानदर्शनं संस्कृतेन

जनवरीमासस्य नवदशे दिनाङ्के अमेरिकादेशे ग्रीन्विल्लेसंस्कृतकेन्द्रस्य शिक्षकाः, छात्राः च शिक्षाप्रद-विहरणार्थं Lowe’s Foods इत्येतम् आपणं गतवन्तः । तत्र शिक्षकैः स्थानकचतुष्टयं रचितं - फलानि, शाकानि, पाकशालासम्बद्धानि पात्राणि, खाद्यवस्तूनि च । प्रत्येकं स्थानके नियुक्तः कश्चित् शिक्षकः छात्रान् सुष्ठु बोधितवान्, तान् संस्कृतसम्भाषणे योजितवान् च । नूतने प्रयोगेऽस्मिन् सामान्यव्यवहारे संस्कृतस्य प्रयोगः शक्यः इति छात्राः, तेषां मातापितरश्च अवगतवन्तः, नूतनानि संस्कृतपदानि ज्ञातवन्तः च । अनेन विहरणेन सर्वेषां मनसि नवोत्साहः उत्पन्नः । बालानां ज्ञानसंवर्धनाय एतादृशाः नैके नूतनाः प्रयोगाः भवेयुः इति मातापितरः उक्तवन्तः ।

समाजनिधि-अभियानम्

अमेरिकादेशे प्रतिवर्षं डिसेम्बर्मासे संस्कृतभारत्याः सङ्घटनविभागेन समाजनिधि-अभियानम् आयोज्यते । सम्पर्के ये सन्ति ते सर्वे सङ्घटनेन संस्कृतविषये साधितां प्रगतिं सूच्यन्ते । निधिसमर्पणेन, समयदानेन च संस्कृतकार्ये तेषामपि सहभागः प्रार्थ्यते च । पूर्वं समाजनिधिं समर्पितवतां सम्पर्कमपि दूरवाण्या क्रियते । गते डिसेम्बर्-मासे प्रवृत्ते समाजनिधि-अभियाने त्रिंशदधिकैकशतं कार्यकर्तारः उपत्रिसहस्राणां जनानां सम्पर्कं कृतवन्तः । संस्कृतकेन्द्राणां संयोजककार्यकर्तॄणां मार्गदर्शने स्थानीयाः कार्यकर्तारः अस्मिन् समाजनिधि-अभियाने सोत्साहं भागम् ऊढवन्तः ।





**vārtāḥ**

hamīrapure bhāṣāprabodhanavargaḥ

uttarapradeśarājyasya hamīrapuranagare bhāratodayagurukule chānīnāmake sthāne āvāsīyaḥ bhāṣābodhanavargaḥ āyojitaḥ āsīt. asya udghāṭanakāryakrame mukhyātithirūpeṇa vaidikagaṇitaniṣṇātaḥ ḍā. kailāsamahābhāgaḥ upasthitaḥ āsīt. bhāratodayagurukulasaṃsthāyāḥ saṃsthāpakaḥ prasiddhaḥ paryāvaraṇavaijñānikaḥ svīḍan-amerikādeśayoḥ viśvavidyālaye prādhyāpakaḥ ca kāryakrame adhyakṣatvena upasthitaḥ āsīt. kānapuraprāntasya gītāśikṣaṇapramukhaḥ mejar ḍaॉ. jñānacandra-avasthivaryaḥ asya vargasya vargādhikārī āsīt. vibhāgasaṃyojakaḥ ḍaॉ. ratneśatrivedimahodayaḥ, kānapuraprāntamantrī śrī candraprakāśatripāṭhivaryaḥ, prakāśamahodayaḥ, prāntaśikṣaṇapramukhaḥ śrī amolamahodayaḥ, saṃskṛtagurukulācāryaḥ prā.narendramahodayaḥ ityete mārgadarśanaṃ kṛtavantaḥ. dīnadayālaśuklaḥ, yogeśāvasthī, ḍaॉ.śyāmasundaraḥ ca kāryakramaṃ nirūḍhavantaḥ. tatratyāḥ ācāryāḥ sudhākarabhaṭṭaḥ, ānandaguptaḥ, jānakīśaraṇaśuklaḥ, gaṇeśadvivedī, vinayanikhilau, ślokaḥ, śivā, maheśaḥ ca varganirvahaṇe sahakṛtavantaḥ.

emkerāgrāme sambhāṣaṇaśiviram

utkale navaraṅgapuramaṇḍalasya emkerāgrāme janavarīmāsasya 10 dināṅkataḥ 20 dināṅkaparyantaṃ sambhāṣaṇaśibiraṃ prācalat. sambhāṣaṇaśibirasya cālakaḥ āsīt śrī ṭaṅkeśvaraharijanaḥ. asya samāropakāryakrame mukhyātithirūpeṇa śrī śravaṇakumāradevadetā upasthāya saṃskṛtapaṭhanasya mahattvaṃ bodhitavān. śibire 60 śikṣārthinaḥ bhāgagrahaṇaṃ kṛtavantaḥ.

ludhiyānānagare prabodhanavargaḥ

saptadivasīyāyāḥ āvāsīyabhāṣābodhanakakṣyāyāḥ samāpanaṃ phebravarīmāsasya saptame dināṅke ludhiyānāmahānagare prītamakālonī ityatra sañjātam. saṃskṛtabhāratyāḥ a.bhā. saṅghaṭanamantrī dineśakāmataḥ mukhyātithiḥ āsīt. bhājapa.janapadādhyakṣaḥ śrīmān rajanīśadhīmānaḥ samāropakāryakrame upasthitaḥ. kāryakrame mukhyavaktṛrūpeṇa atithiḥ amitagoyalaḥ, sārasvatātithiḥ guradīpasiṃhaḥ ca upasthitau āstām. uttarakṣetrasaṅghaṭanamantrī śrī narendrakumāraḥ, pañjābaprāntamantrī śrī sañjīvaśrīvāstavaḥ cāpi upasthitau āstām. varge 42 śikṣārthinaḥ bhāgaṃ gṛhītavantaḥ. vargasya samāpanakāryakrame 300 adhikāḥ sāmājikāḥ janāḥ bhāgaṃ gṛhītavantaḥ.

laṇḍannagare saṃskṛtanāṭakapradarśanam

laṇḍannagare neharūkendre ‘bhagavadajjukam’ ityasya saṃskṛtaprahasanasya prastutiḥ phebravarīmāse kṛtā. kendrīyasaṃskṛtaviśvavidyālayasya bhopālaparisarīyāḥ śṛṅgerīparisarīyāśca chātrāḥ nāṭakam etat abhinītavantaḥ. ‘ājādī kā amṛtamahotsava’ ityetaṃ kāryakramam abhilakṣya iṅgleṇḍdeśe pradarśyamāneṣu nāṭakeṣu idaṃ prathamaṃ nāṭakam. prekṣakāṇām ānukūlyārthaṃ prahasanasya āṅglavivaraṇam api dattam. hāsyarasabhūyiṣṭhaṃ guruśiṣyagaṇikāpradhānaṃ nāṭakam etat sarvān darśakān atoṣayat. kālaḍisaṃskṛtaviśvavidyālayasya prādhyāpakaḥ ḍā.sureśabābuḥ nāṭakasya nirdeśanam akarot. kendrīyasaṃskṛta-viśvavidyālayasya prādhyāpakaḥ prā.ramākāntapāṇḍe mārgadarśakaḥ āsīt. amerikādeśīyasya ‘saṃskṛti seṇṭar phār kalcaral eksalensas’ ityasyāḥ saṃsthāyāḥ prā.rāṭgar-korṭenhāsaḥ nāṭakasya āyojanam akarot.

śrīkṛṣṇasaṃskṛtabālakendrasya vārṣikotsavaḥ

āvarṣaṃ cālyamānānāṃ bālakendra-kiśorakendra-poṣakamelanānāṃ vārṣikotsavaḥ janavarīmāsasya 28, 29 dināṅkayoḥ beṅgalūrunagare akṣarabhavane savaibhavaṃ sañjātaḥ. akṣarabhavane 10 bālakendrāṇi, poṣakamelanadvayam, ekaṃ kiśorakendraṃ ca jūnmāsataḥ phebravarīparyantam āvarṣaṃ pracalati. 350 bālāḥ, 35 poṣakāḥ ca eteṣu kendreṣu saṃskṛtaṃ paṭhanti. saṅkhyābāhulyāt dinadvayaṃ yāvat ayaṃ kāryakramaḥ prācalat. 28 tame dināṅke pravṛtte kāryakrame abhyāgatau āstāṃ tantrajñaḥ śrī rāmānujavālmīkiḥ, tantrajñā śikṣikā ca śrīmatī savitārājīvaḥ ca. mukhyavaktrī āsīt prāntasahaśikṣaṇapramukhā śrīmatī pratibhāsatyanārāyaṇavaryā. 29 tame dināṅke pravṛtte kāryakrame tantrajñaḥ ravisatyanārāyaṇaḥ, upanideśikā (en.e.si.) ḍā.priyānārāyaṇanvaryā ca abhyāgatau āstām. mukhyavaktā āsīt prāntamantrī śrī gururāvakulakarṇī . bālaiḥ, kiśoraiḥ, poṣakaiḥ ca nāṭakanṛtyarūpakādīni pradarśitāni. dinadvaye api sahasrādhikāḥ poṣakāḥ kāryakrame upasthāya bālān protsāhitavantaḥ.

kolāre sambhāṣaṇaśibiram

tumakūruvibhāgasya kolāranagarasamīpe toradevaṇḍahalligrāmasya netājīsubhāṣacandrabosa-prauḍhaśālāyāṃ 16-1-2023 dināṅkataḥ sambhāṣaṇaśibiraṃ cālitam. rāyalapāḍurāghavendraḥ śibiraṃ cālitavān. dvātriṃśat śikṣārthinaḥ śibire upasthitāḥ. śibirasya samāropakāryakrame śālāyāḥ mukhyaśikṣakaḥ muniyappamahodayaḥ, anye śikṣakāḥ, atithiḥ nāgarājagauḍaḥ ca upasthitāḥ āsan. kolārajanapadādhyakṣaḥ prasādaḥ sarvebhyaḥ āgatebhyaḥ dhanyavādān samarpitavān.

akṣare sambhāṣaṇavargau

akṣarapakṣataḥ janavarīmāsasya antarjālīnasambhāṣaṇavargau 18 dināṅkataḥ 27 dināṅkaparyantaṃ susampannau. śrī veṅkaṭaramaṇabhaṭṭamahodayaḥ, śrīmatī saṅgītābhaginī ca vargacālakau āstām. vargayoḥ śatādhikasaṃskṛtāsaktāḥ sotsāhaṃ bhāgaṃ gṛhītāvantaḥ. samāropasya mukhyavaktārau śrī gaṇeśadattamahodayaḥ śrīmatī nāgaveṇībhaginī ca saṃskṛtabhāratyāḥ vibhinneṣu prakalpeṣu agrimādhyayanārthaṃ mārgadarśanaṃ kṛtavantau.

akṣare sambhāṣaṇaśibiram

janavarīmāsasya 18 dināṅkataḥ 27 dināṅkaparyantaṃ beṅgalūrunagare akṣarabhavane sambhāṣaṇaśibiraṃ prācalat. śibirasya samāropakāryakrame nyāksaṃsthāyāḥ saṃskṛtaparāmarśakaḥ śrī raviśaṅkaraḥ mukhyavaktṛrūpeṇa upasthitaḥ āsīt. mukhyātithirūpeṇa nivṛttatantrajñaḥ saṃskṛtānurāgī śrī bi.ke.ānandavaryaḥ upasthitaḥ āsīt. dhruvaḥ śibirametat acālayat. 29 śikṣārthinaḥ śibire bhāgaṃ gṛhītvā saṃskṛtasambhāṣaṇaṃ paṭhitavantaḥ.

sāhityasṛṣṭiviṣaye cintanagoṣṭhī

beṅgalūrunagare akṣarabhavane janavarīmāsasya 14-15 dināṅkayoḥ sāhityasṛṣṭiviṣaye cintanagoṣṭhī pravṛttā. goṣṭhyā udghāṭakaḥ āsīt tirupatistharāṣṭriyasaṃskṛtaviśvavidyālayasya kulapatiḥ prā.ji. es.ār.kṛṣṇamūrtiḥ. rā.sva.saṅghasya dakṣiṇamadhyakṣetrasya saṅghacālakaḥ mānyaḥ vi.nāgarājavaryaḥ atithirūpeṇa upasthitaḥ āsīt. goṣṭhyāṃ deśasya vividhebhyaḥ pradeśebhyaḥ āgatāḥ triṃśadadhikāḥ upasthitāḥ āsan. ḍā.janārdanahegaḍe, ḍā. rā. gaṇeśaḥ, ḍā.viśvāsaḥ, ḍā.sacinakaṭhāḻe ityādayaḥ mārgadarśanaṃ kṛtavantaḥ.

rāyagaḍhajanapade abhyāsavargaḥ

janavarīmāsasya 22 tame dināṅke rāyagaḍhajanapade alibāganagare caulagrāme abhyāsavargaḥ sañjātaḥ. varge 16 kāryakartāraḥ sammilitāḥ. prāntasaṅghaṭanamantrī śrī viṭhṭhalabhaṭṭamahodayaḥ, sahamantriṇī śyāmalābhaginī, kalyāṇa-ḍombivalī-śikṣaṇapramukhā nehābhaginī, rāyagaḍhajanapadasaṃyojakaḥ vikrāntaḥ ca satrāṇi svīkṛtavantaḥ. rāyagaḍhajanapadasya śikṣaṇapramukhā āryābhaginī vargasya prāstāvikaṃ kṛtavatī. saṃskṛtasambhāṣaṇasya mahattvam, kāryakartṝṇāṃ lakṣyaṃ kiṃ bhavet, bālakendreṣu saṅghaṭanam ityeteṣu viṣayeṣu satrāṇi abhavan.
vividhānāṃ vṛkṣāṇāṃ, āyurvedapādapānāṃ ca sānnidhye rāīlakarodyāne eṣaḥ abhyāsavargaḥ sampannaḥ.

**sampannaṃ chātrasammelanam**

saṃskṛtabhāratyā āyojitam akhilabhāratīyaṃ saṃskṛtacchātrasammelanaṃ janavarīmāsasya 27, 28, 29 dināṅkeṣu nāgapure reśimabāgaparisare sotsāhaṃ susampannam. sammelane saṃskṛtacchātrāḥ yathā tathā saṃskṛtena bhāṣamāṇāḥ saṃskṛtetaracchātrāḥ api bhāgabhāginaḥ āsan. ā bhāratāt upāṣṭaśataiḥ yuvabhiḥ sammelane caitanyaṃ pūritam. upatriśatāḥ yuvaprabandhakāḥ sammelanavyavasthāḥ samarthatayā nirūḍhavantaḥ.

26tame dināṅke jñānagaṅgānāmnyāḥ pradarśinyāḥ udghāṭanaṃ nāgapuramahānagarapālikāyāḥ āyuktaḥ śrī rādhākṛṣṇanmahodayaḥ kṛtavān. vidarbhaprāntādhyakṣaḥ śrī rameśamantrī api tena saha āsīt. vibhinnebhyaḥ viśvavidyālayebhyaḥ ānītāni vijñānatantrajñānasambaddhāni phalakāni yantrāṇi ca pradarśinyāḥ viṣayaḥ asīt. saṃskṛtabhāṣāyāṃ vijñānam, arthaśāstraṃ, nāṭyaśāstraṃ, gaṇitam, āyurvedaḥ, vāstuśāstram ityādīn viṣayān pradarśayantī jñānagaṅgā sahasraśaḥ janaiḥ dṛṣṭā stutā ca. pustakavikrayaṇavibhāgaḥ api pradarśinyām āsīt.

sammelanasya udghāṭanaṃ sarvoccanyāyālayasya bhūtapūrvanyāyādhīśasya nyā. śaradabobaḍemahodayasya adhyakṣatāyāṃ, saṃskṛtabhāratyāḥ adhyakṣasya prā. gopabandhumiśravaryasya, mahāmantriṇaḥ satyanārāyaṇabhaṭṭavaryasya, āśīrvacanadātuḥ gītāparivārasthasya govindadevagirisvāminaḥ, svāgatasamityadhyakṣasya satyanārāyaṇanuyālavaryasya ca upasthitau yuvasāṃsadena śrī tejasvisūryamahodayena kṛtam. ‘saṃskṛtaṃ bhāratasya vyākaraṇam’ iti kathayatā tena - ‘saṃskṛtārthaṃ sarvaiḥ samayadānaṃ karaṇīyam’ iti āhvānaṃ kṛtam. yūnaḥ uddiśya yūnā kṛtam etad āhvānaṃ nūnaṃ prerakam utsāhavardhakaṃ ca āsīt.

śrī sureśasonīvaryasya ‘One life One mission’,. satyanārāyaṇabhaṭṭavaryasya ‘kāryaṃ pariṇāmaḥ bhaviṣyaṃ ca’ ramākāntapāṇḍeyasya - ‘svatantratāndolane saṃskṛtasya yogadānam’, a.bhā.saṅghaṭanamantriṇaḥ dineśakāmatasya - ‘ḍā. heḍagevāravaryasya jīvanaparicayaḥ saṅghadṛṣṭiḥ ca’ ityādīni udbodhanāni dinatraye vibhinneṣu satreṣu abhavan. saṃskṛtaṃ paṭhitvā vibhinneṣu kṣetreṣu agresarāṇāṃ, śāstraśikṣaṇe agresarāṇāṃ, keṣāñcana pūrṇakālikānāṃ kāryakartṝṇāṃ, saṃskṛtam ādhṛtya śodhakartṝṇāṃ ca sandarśanāni api prerakāṇi āsan.

prasiddhena calaccitranirmātrā yogeśasomaṇavaryeṇa, nāṭakalekhakena prastotrā ca prasādabhiḍevaryeṇa, itaraiḥ ca calaccitra-nirmāṇaviṣaye mārgadarśanaṃ kṛtam. pratyaṃśaṃ prātyakṣikam, udāharaṇāni ca darśayadbhiḥ iyaṃ vidhā bodhitā. viśvastare saṃskṛtabhāratyā āyojitāyāḥ laghucalaccitrapratiyogitāyāḥ puraskārapradānaṃ, citānāṃ calaccitrāṇāṃ pradarśanaṃ cāpi aparasmin satre abhavat. govindagītāyanam iti saṃskṛtanāṭakasya prastutiḥ nāgapurasthaiḥ kalākāraiḥ kṛtā.

sammelane sahabhāgināṃ pratibhāpradarśanārthaṃ parikalpite avadhau āśubhāṣaṇaṃ, gītagānaṃ, ślokavācanaṃ, kathākathanam, abhinayapradarśanam ityevaṃ vibhāgāḥ pṛthak pṛthak parikalpitāḥ āsan. sarveṣu api vibhāgeṣu yuvabhiḥ pratibhāpradarśanaṃ kṛtam. samayābhāvāt bahubhiḥ tat kartuṃ na śaktam. saṃskṛtakṣetre vidyamānāyāḥ pratibhāyāḥ vaiśālyam anena sphuṭam.

yuvajanān manasi nidhāya bhavyāyāḥ śobhāyātrāyāḥ āyojanamapi kṛtam āsīt. āgataiḥ sarvaiḥ svaprāntīyaveśabhūṣāṃ dhṛtvā gītaṃ gāyadbhiḥ ghoṣavākyāni uccārayadbhiḥ nṛtyadbhiḥ ca tatra sahabhāgaḥ kṛtaḥ. sthānikaiḥ bālaiḥ yogacāpaprātyakṣikam, yuvabhiḥ khaḍgakuntādicālanasya śauryaprātyakṣikāṇi ca mārge tatra tatra darśitāni. saṃskṛtayuvaśaktiṃ dṛṣṭvā sthānikāḥ nāgarikāḥ api mahāntam utsāhaṃ preraṇāṃ ca prāptavantaḥ. ‘nabhaśca pṛthivīṃ caiva tumulo vyanunādayan’ ityasya anubhavaṃ kārayan ‘ḍholapathaka’ iti kiñcana viśiṣṭam āyojanaṃ sarveṣāṃ prītipātram abhavat. mahākārāṇi ḍholākhyāni śauryavādyāni itarāṇi ca vādyāni yugapat vādayantaḥ yuvānaḥ eva śivājikālīnaṃ sainikānām utsāhaṃ pratyakṣaṃ kāritavantaḥ. tālavādyena preritāḥ ābālavṛddhaṃ sarve api svābhāvikatayā nṛtyaratāḥ abhavan.

bhaugolikakṣetraśaḥ jātāsu goṣṭhīṣu upasthitaiḥ chātraiḥ saṃskṛtārthaṃ varṣaṃ, varṣadvayaṃ, kañcitkālaṃ vā samayadānaṃ kariṣyate iti saṅkalpaḥ kṛtaḥ. saṃskṛtaviśvasya viṣaye, saṃskṛtabhāratyāḥ viṣaye ca vidyamānānāṃ praśnānām uttarāṇi a.bhā.samparkapramukheṇa śrīśadevapujārivaryeṇa dattāni. samāpane ke.saṃ.viśvavidyālayasya kulapatinā, saṃskṛtabhāratyāḥ upādhyakṣeṇa ca prā. śrīnivāsavarakheḍivaryeṇa kṛtena pātheyabhāṣaṇena yuvānaḥ preritāḥ.

sammelanasya kānicana vaiśiṣṭyāni evam - prātaḥkāle sarveṣāṃ jāgarārthaṃ ‘diṇḍī’ ityākhyaṃ tāla-vādya-gīta-nṛtyavṛndaṃ pravartate sma. sarveṣāṃ satrāṇām ārambhasūcanā samāpanasūcanā ca śaṅkhavādanena kriyate sma. saṃskṛtacchātrasya pūrvapradhānamantriṇaḥ lālabahāduraśāstriṇaḥ, ṣoḍaśe varṣe saṃskṛtena granthaṃ likhitavataḥ sambhājimahārājasya, bhāratamātuḥ, sarasvatyāḥ ca citrāṇi svakaṃ citraṃ (Selfy) svīkartuṃ sthāpitāni āsan. parisare śatādhikāni subhāṣitāni, nītivākyāni, mahāpuruṣāṇāṃ kathanāni ca sthāpitāni āsan. sthāne sthāne sūcanāḥ raṅgavallyaḥ phalakāni ca sarveṣāṃ cittākarṣakāṇi āsan. asya sammelanasya sañcālanasamitau api āsan yuvānaḥ eva.

etyevaṃ ‘saṃskṛtāya jīvanam’ iti sandeśaṃ manasi nidhāya ke.saṃ.viśvavidyālayaḥ navadehalī, ka.kā.saṃ.viśvavidyālayaḥ rāmaṭekam, ma.gā.a.hindīviśvavidyālayaḥ vardhā, vi.en.āy.ṭi. nāgapuram ityetāsāṃ saṃsthānāṃ sahayogena saṃskṛtabhāratyā āyojitasya utsāhavardhakasya sammelanasya samāpanaṃ samāpanamantroccāraṇena śaṅkhavādanena ca abhavat.



**amerikāvārtā**

nyūjarsīrājye śāradotsavaḥ

ḍisembarmāsasya saptadaśe dināṅke nyūjarsīrājye piskāṭave, keṇḍālapākar ityetayoḥ saṃskṛtakendrayoḥ parasparasahayogena rādhāgopīnāthamandirasya sabhāmandire śāradotsavakāryakramaḥ savaibhavaṃ sampannaḥ. saṃskṛtabhāratyāḥ amerikādeśasya prauḍhaśikṣaṇavibhāgasya saṃyojakaḥ premakumāravaryaḥ kāryakramasya mukhyātithiṃ saṃskṛtabhāratyāḥ saṅghaṭanavibhāgasya kāryakartāraṃ śrījanārdanavaryaṃ paricāyayan upasthitān sarvān saṃskṛtabāndhavān svāgatīkṛtavān. saṃskṛtotsavasya mahattvaṃ viśadīkurvan janārdanamahodayaḥ saṃskṛtānurāgiṣu maitrīvardhanaṃ, saṃskṛtasya śikṣaṇārthaṃ, pracārārthaṃ ca saṅghaṭanasya āvaśyakatā ityādīn viṣayān suṣṭhu pratipāditavān. śatādhikāḥ janāḥ kāryakrame saharṣaṃ bhāgam ūḍhavantaḥ. prauḍhacchātrāḥ rūpakaiḥ bhagavadgītāyāḥ, paurāṇikakathāyāḥ ca sāraṃ sundaratayā nirūpitavantaḥ.
bālikādvayena māheśvarasūtrāṇi uccāritāni. chātrāṇāṃ, śikṣakāṇāṃ ca hāsyarūpakāṇi sarveṣāṃ hṛdi ānandam ajanayan.

vivekānandajayantyutsavaḥ

vivekānandajayantīm upalakṣya janavarīmāsasya 22 tame dināṅke kaścid ābhāsīyabauddhikakāryakramaḥ saṃskṛta-bhāratyāḥ catagiṭiṭha-vāhinyā prasāritaḥ. kāryakramo'yaṃ yuvagaṇasya kāryakartṛbhiḥ samāyojitaḥ. ananyā-niveditā-nivā-divyatā-cirāgādayaḥ yuvānaḥ kāryakramasya vibhinnāni uttaradāyitvāni uttamarītyā nirūḍhavantaḥ. akhilabhāratīya-sahapracārapramukhaḥ śrī śrīrāmavaryaḥ mukhyātithirūpeṇa kārya-krame asmin upasthitaḥ bhūtvā svāminaḥ vivekānandasya jīvanāt prāpyamāṇān śikṣaṇāṃśān, makarasaṅkramaṇasya mahattāṃ ca svīyabhāṣaṇe viśadīkṛtavān. jīvanasya lakṣyamasti ātmanaḥ mokṣaḥ, jīvasevā eva śivasevā ityādibhiḥ vivekānandasya vacanaiḥ asmākaṃ jīvanaṃ kathaṃ nirūpitaṃ bhavitum arhati iti saḥ vivṛtavān. bhāṣaṇānantaram amerikākenaḍāsaṃskṛtabhāratyā ārabdhasya nūtanasya kāryakramasya Code for Samskritam ityasya vivaraṇaṃ śrīrāmasubrahmaṇyammahodayaḥ bodhitavān. tannimittam āyojitasya Online Hackathonsatrasya bhāginaḥ śrīkaraḥ, śrīkṛṣṇaḥ, praṇavaḥ, yaśasvī ca svānubhavān sūcitavantaḥ. kāryakramasya dṛśyamudraṇaṃ httpsः//www.youtube.com/watch?v=e8gbmq9zTxU ityatra draṣṭuṃ śakyam.

grīnvillesaṃskṛtakendre sthānadarśanaṃ saṃskṛtena

janavarīmāsasya navadaśe dināṅke amerikādeśe grīnvillesaṃskṛtakendrasya śikṣakāḥ, chātrāḥ ca śikṣāprada-viharaṇārthaṃ Lowe’s Foods ityetam āpaṇaṃ gatavantaḥ. tatra śikṣakaiḥ sthānakacatuṣṭayaṃ racitaṃ - phalāni, śākāni, pākaśālāsambaddhāni pātrāṇi, khādyavastūni ca. pratyekaṃ sthānake niyuktaḥ kaścit śikṣakaḥ chātrān suṣṭhu bodhitavān, tān saṃskṛtasambhāṣaṇe yojitavān ca. nūtane prayoge'smin sāmānyavyavahāre saṃskṛtasya prayogaḥ śakyaḥ iti chātrāḥ, teṣāṃ mātāpitaraśca avagatavantaḥ, nūtanāni saṃskṛtapadāni jñātavantaḥ ca. anena viharaṇena sarveṣāṃ manasi navotsāhaḥ utpannaḥ. bālānāṃ jñānasaṃvardhanāya etādṛśāḥ naike nūtanāḥ prayogāḥ bhaveyuḥ iti mātāpitaraḥ uktavantaḥ.

samājanidhi-abhiyānam

amerikādeśe prativarṣaṃ ḍisembarmāse saṃskṛtabhāratyāḥ saṅghaṭanavibhāgena samājanidhi-abhiyānam āyojyate. samparke ye santi te sarve saṅghaṭanena saṃskṛtaviṣaye sādhitāṃ pragatiṃ sūcyante. nidhisamarpaṇena, samayadānena ca saṃskṛtakārye teṣāmapi sahabhāgaḥ prārthyate ca. pūrvaṃ samājanidhiṃ samarpitavatāṃ samparkamapi dūravāṇyā kriyate. gate ḍisembar-māse pravṛtte samājanidhi-abhiyāne triṃśadadhikaikaśataṃ kāryakartāraḥ upatrisahasrāṇāṃ janānāṃ samparkaṃ kṛtavantaḥ. saṃskṛtakendrāṇāṃ saṃyojakakāryakartṝṇāṃ mārgadarśane sthānīyāḥ kāryakartāraḥ asmin samājanidhi-abhiyāne sotsāhaṃ bhāgam ūḍhavantaḥ.
