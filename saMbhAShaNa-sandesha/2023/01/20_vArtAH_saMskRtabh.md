+++
title = "20 वार्ताः संस्कृतभाषाशिक्षणकक्ष्"

+++
**वार्ताः**

संस्कृतभाषाशिक्षणकक्ष्या

लखनऊस्थेन उत्तरप्रदेशसंस्कृतसंस्थानेन सञ्चालितं संस्कृतभाषाशिक्षणकक्ष्यान्तर्गतं बौद्धिकसत्रं २०२२ तमे वर्षे नवम्बर्-मासस्य १४ दिनाङ्के आयोजितम् । सत्रसञ्चालकः आसीत् प्रशिक्षकः नूतनविष्णुरेग्मी । सत्रसंयोजकः आचार्यः दिवाकरमणित्रिपाठी स्वागतभाषणपुरस्सरं संस्थानस्य कार्याणां वृत्तम् अतिथिपरिचयं च प्रास्तौत् । दीपकः, शारदा च कक्षायाः अनुभवम् अश्रावयताम् । सत्रे मुख्यवक्ता आसीत् श्रीमद्भागवतकथावाचकः श्रीमान् डा.ओंकारनारायणदूबे । कार्यक्रमे प्रायः ७५ जनाः उपस्थिताः । प्रशिक्षकः लक्ष्मीकान्तपाठकः धन्यवादज्ञापनं कृतवान् ।

अपरम् एतादृशम् एव बौद्धिकसत्रं २०२२ तमे वर्षे नवम्बरमासस्य १४ दिनाङ्के आयोजितम् । तत्र सत्रसञ्चालकः आसीत् प्रशिक्षकः सत्यंमिश्रः । सत्रसंयोजकः श्री नागेशदुबे स्वागतभाषणपुरस्सरं संस्थानस्य कार्याणां वृत्तं प्रास्तौत् । मनीषमिश्रः अतिथिपरिचयं कारितवान् । तदनन्तरं प्रशिक्षणार्थिनः कक्षायाः अनुभवम् अश्रावयन् । सत्रे मुख्यवक्ता आसीत् श्रीमान् सञ्जीवश्रीवास्तवः । कार्यक्रमे प्रायः ९० जनाः उपस्थिताः । अन्ते नूतनविष्णुरेग्मी धन्यवादज्ञापनं कृतवान् ।

उत्कलप्रदेशे कालिदासजयन्त्युत्सवः

उत्कलप्रदेशे सुवर्णपुरमण्डलस्य विनिकातालुके स्थिते सिद्धार्थपदवीमहाविद्यालये महाकविकालिदास-जयन्त्युत्सवः परिपालितः । श्री जगन्नाथसंस्कृतमहाविद्यालयाध्यक्षः डा. वद्रिनारायणपुजारी मुख्यवक्ता आसीत् । संस्कृतविभागमुख्यः हरिश्चन्द्रहोता सभापरिचालनं कृतवान् । महाविद्यालयस्य राजनीतिविज्ञानविभागस्य मुख्यः रुद्रनारायणदासः आङ्ग्लभाषाविभागमुख्यः वाणीप्रसादविश्वासः च सम्मानितातिथी आस्ताम् । अवसरेऽस्मिन् पण्डितः श्री विष्णुचरणरथः मुख्यातिथिस्थानम् अलङ्कृतवान् । महाविद्यालयस्याध्यक्षः डा. धीरेन्द्रनायकः सभाध्यक्षः आसीत् । छात्राः मेघदूतगानं कृतवन्तः । अच्युतानन्दसाहुः धन्यवादं
प्रदत्तवान् ।

नागपुरमहानगरे बालसम्मेलनम्

नागपुरमहानगरे नवम्बरमासस्य त्रयोदशे दिनाङ्के धन्तोलीक्षेत्रे भगवतः श्रीकृष्णमन्दिरपरिसरे स्थितायां गोरक्षणसंस्थायां संस्कृतबालसम्मेलनं सम्पन्नम् । सम्मेलनेऽस्मिन् आ गतवर्षात् प्रचलत्सु अष्टादशसु बालकेन्द्रेषु अधीयानाः बालाः सपरिवारं सम्भूय क्रीडाकथागीतादिमाध्यमेन मनोरञ्जनं कृतवन्तः । विशिष्टः कथाप्रवक्ता श्रीमान् माधवगोडसेमहोदयः मुख्यातिथिरूपेण समागतवान् । सम्पदाभगिनी विद्याभगिनी सुरभिभगिनी रेखाभगिनी च बालानां मोदाय विभिन्नाः क्रीडाः कारितवत्यः, गीतानि गीतवत्यः च । महानगरस्य बालकेन्द्रसंयोजिका रेखागोथेभगिनी स्वागतं कृतवती । अ.भा.सम्पर्कप्रमुखः श्री श्रीशदेवपुजारी प्रान्तोपाध्यक्षः श्री श्रीनिवासवर्णेकरः, महानगराध्यक्षः डॉ. मोहनखेडकरः, महानगरमन्त्री डॉ. सम्भाजिपाटीलः च बालानां परिवारजनैः सह मिलित्वा संस्कृतकार्यं सुदृढं कर्तुं तेषाम् आह्वानं कृतवन्तः । सम्मेलनेऽस्मिन् षष्टिः परिवाराः, उपविंशाः कार्यकर्तारः च सपरिवारं सम्मिलिताः आसन् ।

अ.सं.शि.केन्द्रस्य उद्घाटनसमारोहः

गते २३.११.२२ दिनाङ्के त्रिवेणीदेवीभालोटिया-महाविद्यालये अनौपचारिकसंस्कृतशिक्षणकेन्द्रस्य उद्घाटन-समारोहस्य आयोजनं सञ्जातम् । अस्मिन् उपशताः छात्राः भागं गृहीतवन्तः । विशिष्टातिथिरूपेण उपस्थितः आसीत् बॉकुडाविश्वविद्यालयस्य संस्कृतसङ्कायस्य प्रमुखः डॉ. सन्तुसिंहमहोदयः । स्वागतभाषणम् अकरोत् केन्द्रप्रमुखः आशिस्कुमारदे । के.सं.विश्वविद्यालयस्य मुक्तस्वाध्यायपीठस्य कुलसचिवः प्रा. रत्नमोहनझामहोदयः आन्लैन्-माध्यमेन कार्यक्रमे उपस्थाय आशीर्वचोभिः छात्रान् संस्कृतपठने संस्कृतशिक्षणे च उत्साहितवान् । छात्राः नृत्यगीतावृत्त्यभिनयादिकं प्रदर्शितवन्तः । केन्द्राधिकारी डॉ. श्रीमन्तचटर्जी धन्यवादज्ञापनम् अकरोत् । कार्यक्रमस्य सञ्चालनं कृतवती केन्द्रशिक्षिका सुश्री बर्णालीरायवर्या ।

सोलापुरे जनपदस्पर्धा

पश्चिममहाराष्ट्रप्रान्ते संस्कृतसुभाषितजनपदस्पर्धा सोलापुरे हरिभाईदेवकरणप्रशालायाम् अभवत् । जनपदतः ६० छात्राः तत्र सहभागिनः आसन् । प्रास्ताविककथनं निखिलबडवे कथितवान् । मुख्याध्यापिका सुभाषितकण्ठस्थीकरणस्य महत्त्वं कथितवती । स्पर्धायां जनपदतः १५ शालाः सहभागिताम् ऊढवत्यः । सन्तोषकुलकर्णी धन्यवादं ज्ञापितवान् ।

कासरगोडुजनपदे गीताजयन्ती

कासरगोडुजनपदे देलम्पाडिश्रीरामभजनमन्दिरे गीताजयन्तीकार्यक्रमः प्राचलत् । तस्मिन् गीतायाः प्रथमदशमद्वादशपञ्चदशाष्टादशाध्यायानां पारायणं कृतम् । तान् अधिकृत्य स्पर्धाः अपि आयोजिताः । विजेतॄणां कृते पारितोषिकाणि प्रदत्तानि । कार्यक्रमे कासरगोडुजनपदसंयोजकः श्रीमान् मञ्जुनाथोडुपः कारङ्कमण्डलशिक्षणप्रमुखः श्रीमान् गुरुवायुरप्पभट्टः, रामय्य रै, सरिता रै च उपस्थिताः आसन् ।

विवेकानन्दयोगकेन्द्रे गीताजयन्ती

डिसेम्बर्-मासस्य चतुर्थे दिनाङ्के सोप्पुगुड्डेविवेकानन्दयोगकेन्द्रे गीताजयन्तीकार्यक्रमः आचरितः । पूर्वाह्णे विंशतिः जनाः समग्रगीतायाः सामूहिकपारायणं कृतवन्तः । अपराह्णे ज्येष्ठानां बालानां च कृते पार्थक्येन गीताकण्ठपाठस्पर्धा आयोजिता । गीतारसप्रश्नकार्यक्रमः सर्वान् अतोषयत् । पदवीपूर्वमहाविद्यालयस्य संस्कृतोपन्यासिका श्रीमती शिवलीला मुख्यातिथिः भूत्वा विजेतृभ्यः पारितोषिकं दत्तवती । सर्वेऽपि संस्कृतकार्यार्थं समर्पणं कृतवन्तः । कुमारी नारायणी निर्वहणम् अकरोत् । महालसा स्वागतपरिचयं, प्रीतमः वन्दनार्पणं च कृतवन्तौ ।

बल्लार्यां गीताजयन्ती

बल्लार्यां रामाञ्जनेयनगरे गीतासेवासंस्था संस्कृतभारती इत्यनयोः सहयोगेन ४.१२.२२ दिनाङ्के गीताजयन्त्युत्सवः आचरितः । इस्कान्केन्द्रस्य श्री कृष्णचन्द्रदासस्वामिनः, निवृत्ताधिकारी श्री सोमशेखरः, श्रीमान् जानकीरामः, श्रीमान् वेङ्कटरमणः, अन्ये सदस्याः च उपस्थाय गीतापारायणं कृतवन्तः । बालिकाः गीतानृत्यं कृतवत्यः । श्रीमान् चन्द्रशेखरः प्रास्ताविकवचनानि उक्तवान् । श्री वेङ्कटेशः सनातनधर्मसंस्कृतयोः विषये स्पष्टीकरणं दत्तवान् । श्री कृष्णचन्द्रदासस्वामिनः श्रीकृष्णलीलामृते जनान् निमज्जितवन्तः । श्री विश्वरूपाचार्यः स्वागतं कृतवान् । श्रीमती चन्नम्मा निर्वहणं कृतवती । श्री वेङ्कटरमणः धन्यवादं समर्पितवान् । कार्यक्रमे शताधिकाः जनाः भागं गृहीतवन्तः ।

मङ्गलूरे विठोबादेवालये संस्कृतभजनम्

मङ्गलूरुनगरे विठोबादेवालये प्रतिवर्षं कार्तिकमासे चाल्यमाने भजनसप्ताहे ३.११.२२ दिनाङ्के ऐदम्प्राथम्येन संस्कृतभजनम् आयोजितम् आसीत् । एकहोरात्मके कार्यक्रमे मूलसंस्कृतभजनानि, संस्कृतेन अनूदितानि भजनानि च गीतानि । भजनगाने गणपति पै, सन्ध्याकामत्, अश्विनीकिणी, राधिकाभक्ता, गजानन बोविकानः, सुनन्दा प्रभुः, निवेदिता राव्, कृष्णार्जुनबालकेन्द्रस्य बालाः च भागं स्वीकृतवन्तः ।

मैसूरुनगरे गीताजयन्त्युत्सवः

मैसूरुनगरे कुवेम्पुनगरप्रदेशे विद्यमाने रमणज्ञानकेन्द्रे डिसेम्बर्मासस्य चतुर्थे दिनाङ्के गीताजयन्त्युत्सवः आचरितः । एतस्मिन् विंशत्यधिकाः संस्कृतानुरागिणः भागम् ऊढवन्तः । श्रीरङ्गपत्तने विद्यमानस्य कावेरीकन्यागुरुकुलस्य व्यवस्थापकः डा.के.के.सुब्रमणिमहोदयः मुख्यातिथिरूपेण आगतः । सर्वे भगवद्गीतायाः एकस्य अध्यायस्य पारायणं कृत्वा समाजनिधिं समर्पितवन्तः । कार्यक्रमस्य निर्वहणं डा. सुरेशेन कृतम् । मैसूरुनगरस्य कोषप्रमुखः सुब्रह्मण्यः शिक्षणप्रमुखा वर्धिनी, अन्ये कार्यकर्तारः च कार्यक्रमस्य आयोजनं कृतवन्तः ।

मालदाजनपदे एकदिवसीया कार्यशाला

उत्तरवङ्गस्य मालदाजनपदे ६.१२.२२ दिनाङ्के एकदिवसीया कार्यशाला अभवत् । तस्यां कार्यशालायां मुख्यातिथिरूपेण उपस्थितः आसीत् अ.भा.सहप्रशिक्षणप्रमुखः श्री सचिनकठालेवर्यः । अतिथिरूपेण आगताः आसन् डॉ.पौलमीरायमहोदया, निर्मलेन्दुसरकारः, नूपुरभौमिकः, तापसीमण्डलः, जयसाहः च । एतस्य अनुष्ठानस्य प्रमुखोत्तरदायित्ववान् आसीत् श्री निशिकान्तपाण्डेयः । सहायकरूपेण आस्तां श्री छोटनसिंहः, श्री जगदीशरायश्च । उपसप्तताः छात्राः, कार्यकर्तारः, संस्कृतप्रेमिकाः च कार्यक्रमे उपस्थिताः आसन् ।

अडूर्-विद्याभारतीविद्यालये गीताजयन्ती

अडूर्-विद्याभारतीविद्यालये गीताजयन्तीकार्यक्रमः प्रवृत्तः । बालानां कृते गीताश्लोककण्ठपाठस्पर्धा रसप्रश्नस्पर्धा च आसीत् । विजेतॄणां कृते प्रमाणपत्रवितरणं, द्वादशाध्यायस्य पारायणं चापि तत्र प्रवृत्तम् । अतिथित्वेन श्री गङ्गाधररावः, मुख्यवक्तृरूपेण श्री मञ्जुनाथ-उडुपः, अध्यक्षत्वेन श्रीमती प्रेमाभारित्ताया च उपस्थिताः आसन् ।

सिद्धार्थपदवीमहाविद्यालये गीताजयन्ती

सिद्धार्थपदवीमहाविद्यालये संस्कृतविभागेन ६.१२.२२ दिनाङ्के गीताजयन्ती पालिता । अवसरेऽस्मिन् महाविद्यालयाध्यक्षः डा. धीरेन्द्रकुमारनायकः अध्यक्षताम् अवहत् । सः स्वभाषणे उक्तवान् - ‘इदं शरीरं धर्मक्षेत्रम् । अत्र सर्वदा युद्धं प्रचलति । श्रीकृष्णः विवेकरूपेण शरीरे निवसति’ इति ।

जोधपुरप्रान्ते गीताजयन्ती

जोधपुरप्रान्ते जयनारायणव्यासविश्वविद्यालये गीताजयन्तीसप्ताहस्य आयोजनं डिसम्बर्मासस्य तृतीयतः दशमं यावत् प्राचलत् । एतदङ्गतया विश्वविद्यालयस्य विभिन्नेषु महाविद्यालयेषु प्रतिदिनं कार्यक्रमाः अभवन् । प्रतिदिनम् एकस्य अध्यायस्य पारायणं भाषणद्वयं च अभवत् । विश्वविद्यालयपरिसरे द्वयोः महिलामहा-विद्यालययोः, दन्तमहाविद्यालये, वाणिज्यमहाविद्यालये, आभियान्त्रिकमहाविद्यालये, कलामहाविद्यालये च कार्यक्रमाः अभवन् । कार्यक्रमेषु मुख्यवक्तृरूपेण तुलसी-दासशर्मा, मा.बंसीलालभाटी, शरदचन्दभाटी, लक्ष्मण-गहलोतः, पाबूरामः, श्रीमती जयादाधीच, आचार्यः हरिओमः, डॉ.तगसिंहराजपुरोहितः च आसन् ।

हरियाणाराज्ये आवासीयप्रान्तगोष्ठी

हरियाणाराज्ये दिसम्बरमासस्य १०,११ दिनाङ्कयोः रोहतकजनपदे भैयापुरे प्रान्तगोष्ठी आयोजिता । आगतानाम् अतिथीनां मध्ये श्रीमती कमलाभारद्वाजः, श्री प्रतापः, प्रान्तसहकार्यवाहः आचार्यः हरिदत्तः, गुरुकुलस्य निदेशकः श्री नन्दकिशोरः च आसन् । उद्घाटने कार्य-क्रमस्य अध्यक्षतां धन्यवादज्ञापनं च हरियाणाप्रान्तस्य अध्यक्षः डॉ. सोमेश्वरदत्तः कृतवान् । अस्याः गोष्ठ्याः उद्घाटनसत्रे डा. कमलाभारद्वाजमहोदया उद्बोधितवती । अतिथीनां परिचयं स्वागतञ्च प्रान्तमन्त्री प्रमोदशास्त्री कृतवान् । मञ्चसञ्चालनम् अजयशास्त्री कृतवान् । दिनद्वयात्मिकायां गोष्ठ्यां नवसु सत्रेषु संस्कृतस्य स्थिति-विषये, सङ्घटनस्य विविधकार्याणाम्, अग्रे करणीयानां कार्याणां च विषये विस्तृतचर्चा जाता । व्यवस्थागणे विभागसंयोजकः सञ्जीवः, जनपदमन्त्री हेमन्तः, पवनः, अनिलः, गुरजीतः इत्यादयः कार्यं सम्पादितवन्तः ।

बेलगावीनगरे गीताजयन्ती

बेलगावीनगरे गीताजयन्ती ११.१२.२२ दिनाङे प्रवृत्ता । तत्र मुख्यवक्तृरूपेण उपस्थितः आसीत् इस्कॉन्-मन्दिरप्रमुखः श्री कृष्णधर्मदासप्रभुः । श्री श्रीधरगुमानिः सुवर्णाकित्तूर चापि उपस्थितौ । कार्यक्रमे गीतायाः पञ्चदशाध्यायस्य सामूहिकपठनं प्रवृत्तम् । सुवर्णाभगिनी संस्कृतभारतीपरिचयं कृतवती । भगवद्गीताविषये श्री कृष्णधर्मदासप्रभुवर्यः व्याख्यानं कृतवान् । निखिला-जरेकरः कार्यक्रमस्य निर्वहणम् अकरोत् ।

प.सं.शिक्षणयोजनायाः शिक्षार्थिभ्यः वर्गाः

बेङ्गलूरे अक्षरभवने डिसेम्बर्-मासे शिक्षाकोविद-शिक्षार्थिभ्यः एकदिनात्मकौ वर्गौ आयोजितौ । उभयोः अपि वर्गयोः अष्टसु सत्रेषु अभ्यासक्रमगतं व्याकरणं, संस्कृतभारतीविषये कथनं चेति विषयाः आसन् । चतुर्थे दिनाङ्के शिक्षाशिक्षार्थिभ्यः आयोजिते वर्गे वेङ्कटेशः, उषाभगिनी, अनुजवाल्मीकिः, सूर्यहेब्बारः, राजेशः च पाठितवन्तः । संस्कृतभारतीविषये संस्कृतभारत्याः नागराजः, डॉ.जनार्दनहेगडे, दत्तात्रेयवज्रळ्ळिः, श्रीमतीभगिनी च उद्बोधितवन्तः । एकादशे दिनाङ्के जाते कोविदशिक्षार्थिनां वर्गे डॉ.जनार्दनहेगडे, उमामहेश्वरः, सतीशः, निरञ्जनः, अश्विनः, डॉ.सचिनकठाळे च पाठनं कृतवन्तः । गुरुरावकुलकर्णी, दत्तात्रेयवज्रळ्ळिः, प्रतिभाभगिनी, श्रीमतीभगिनी च संस्कृतभारतीविषये उद्बोधितवन्तः । एकैकस्मिन् अपि वर्गे षष्ट्यधिकाः शिक्षार्थिनः सहभागिनः आसन् । आ बहोः कालात् ऑन्लैन्माध्यमेन पठतां प्रत्यक्षकक्ष्या एषा तेषाम् आयोजकानां च उत्साहवर्धिका आसीत् ।

अक्षरे गीताजयन्ती

डिसेम्बरमासस्य दशमे दिनाङ्के अक्षरे गीताजयन्ती समाचरिता । उपसप्तताः जनाः गीतायाः आदिमान् षड् अध्यायान् सामूहिकतया पठितवन्तः । तस्मिन् समये प्रान्ताध्यक्ष्यः प्रा. प.ना.शास्त्री, श्रीकृष्णानन्दः च उपस्थितौ आस्ताम् । गीतायाः महत्त्वं ज्ञापयित्वा तत्रत्यज्ञानस्य जीवने उपयोगविषये ससन्दर्भं बोधितवान् कृष्णानन्दमहोदयः । समर्पणदिनम् आचरद्भिः सर्वैः संस्कृतार्थं धनसमर्पणम् अपि विहितम् ।

**अमेरिकावार्ताः**

अमेरिकायां युवविभागस्य अङ्गत्वेन नवम्बर्-मासे अन्तर्जालमाध्यमेन षाण्मासिकं वर्गद्वयम् आरब्धम् । अनयोः वर्गयोः पाठ्यक्रमः सेफल्शिक्षणक्रमस्य मुकुल-कुसुमपुस्तकयोः आधारेण रचितः अस्ति । उपपञ्चदशाः युवानः तत्र पठन्ति । युवविभागस्य कार्त्तिककालर्महोदयौ पाठयतः ।

गीताजयन्तीम् उपलक्ष्य अमेरिकादेशे दिसेम्बर्मासे ४ दिनाङ्के कश्चिद् आभासीयकार्यक्रमः संस्कृतभारत्याः यूट्यूब्वाहिन्या प्रसारितः । कार्यक्रमेऽस्मिन् श्री नरेन्द्र-काप्रेवर्यः मुख्यातिथिरूपेण भागम् ऊढवान् । कार्यक्रमस्य सञ्चालिका आसीत् कुमारी ऊर्मिकाप्रख्या । इमं कार्यक्रमं ज्योत्स्नाभगिनी ‘भारतभूषा संस्कृतभाषा’ इति गीतेन आरब्धवती । परिचयं विद्याभगिनी कारितवती । काप्रेवर्यः गीतायाः सप्तदशाध्यायम् अधिकृत्य श्रद्धात्रयस्य विषये यथा युवानः अवगच्छेयुः तथा सोदाहरणं विवृतवान् ।

दिसेम्बर्मासस्य तृतीये दिनाङ्के ‘डल्लास् फ्रिस्को-१’संस्कृतकेन्द्रे गीताजयन्त्युत्सवः सुष्ठु आचरितः । केन्द्र-कार्यकर्त्री राधाभगिनी कार्यक्रमस्य मुख्योद्देशं सूचयित्वा गीतायाः वैशिष्ट्यं कथितवती । अनन्तरं सर्वे मिलित्वा भगवद्गीतायाः द्वादशाध्यायस्य पारायणं कृत-वन्तः । ये साक्षात् आगन्तुं न शक्तवन्तः ते झूम्माध्यमेन कार्यक्रमे भागम् ऊढवन्तः । अनन्तरं स्वकक्ष्यासु शिक्षकाः स्तरानुगुणं भगवद्गीता, गीताजयन्ती इत्यादीन् विषयान् अधिकृत्य क्रीडाः, प्रश्नोत्तरस्पर्धां च कारितवन्तः ।

कालिफोर्नियाराज्ये कूपर्टीनोसंस्कृतकेन्द्रे दिसेम्बर्-मासस्य तृतीये दिनाङ्के गीताजयन्ती, भारतीपूजा च आयोजिते । सं.भा.सभापतिः श्री प्रसादकैपमहोदयः लोकस्य इदानीन्तन्यां स्थितौ गीतोपदेशः प्रबन्धनक्षेत्रे, अस्माकं जीवने च कथम् अन्वेति इति सम्यक् प्रति-पादितवान् । ‘सर्वैरपि आत्मानम् अर्जुनं मत्वा भगवद्गीता पठनीया । चञ्चलासु अनित्यबाह्यस्थितिषु साफल्य-प्राप्त्यर्थम् आत्मबलमेव शरणम् । आत्मबलवान् धीरः समस्यया अबाधितः पौनःपुन्येन सिद्धये प्रयतते’ इति प्रबोध्य - ‘सर्वेऽपि समर्पणभावेन यावच्छक्यं संस्कृताय समयं धनं वा ददतु’ इति प्रेरितवान् । समागताः ४० जनाः सर्वेऽपि भारतीपूजायां भागम् ऊढ्वा भगवत्याः पुरतः समाजनिधिं समर्पितवन्तः ।

चिकागोनगरसमीपे संस्कृतभारत्याः कार्यकर्तुः श्री गोपालमहोदयस्य गृहे डिसेम्बर्मासस्य तृतीये दिनाङ्के गीताजयन्तीं भारतीपूजां च कार्यकर्तारः प्रत्यक्षमेलनेन आचरितवन्तः । मुख्यातिथिः ज्येष्ठः कार्यकर्ता श्रीमान् लक्ष्मीनारयणमहिसेकरमहोदयः संस्कृतकार्यम् आत्म-सन्तोषाय भवतु इति कार्यकर्तॄन् प्रेरितवान् । ततः परम् उपस्थिताः सर्वे द्वितीयाध्यायस्य, नवमाध्यायस्य च पारायणं कृतवन्तः ।

vārtāḥ

saṃskṛtabhāṣāśikṣaṇakakṣyā

lakhanaūsthena uttarapradeśasaṃskṛtasaṃsthānena sañcālitaṃ saṃskṛtabhāṣāśikṣaṇakakṣyāntargataṃ bauddhikasatraṃ 2022 tame varṣe navambar-māsasya 14 dināṅke āyojitam . satrasañcālakaḥ āsīt praśikṣakaḥ nūtanaviṣṇuregmī . satrasaṃyojakaḥ ācāryaḥ divākaramaṇitripāṭhī svāgatabhāṣaṇapurassaraṃ saṃsthānasya kāryāṇāṃ vṛttam atithiparicayaṃ ca prāstaut . dīpakaḥ, śāradā ca kakṣāyāḥ anubhavam aśrāvayatām . satre mukhyavaktā āsīt śrīmadbhāgavatakathāvācakaḥ śrīmān ḍā.oṃkāranārāyaṇadūbe . kāryakrame prāyaḥ 75 janāḥ upasthitāḥ . praśikṣakaḥ lakṣmīkāntapāṭhakaḥ dhanyavādajñāpanaṃ kṛtavān .

aparam etādṛśam eva bauddhikasatraṃ 2022 tame varṣe navambaramāsasya 14
dināṅke āyojitam . tatra satrasañcālakaḥ āsīt praśikṣakaḥ satyaṃmiśraḥ . satrasaṃyojakaḥ śrī nāgeśadube svāgatabhāṣaṇapurassaraṃ saṃsthānasya kāryāṇāṃ vṛttaṃ prāstaut . manīṣamiśraḥ atithiparicayaṃ kāritavān . tadanantaraṃ praśikṣaṇārthinaḥ kakṣāyāḥ anubhavam aśrāvayan . satre mukhyavaktā āsīt śrīmān sañjīvaśrīvāstavaḥ . kāryakrame prāyaḥ 90 janāḥ upasthitāḥ . ante nūtanaviṣṇuregmī dhanyavādajñāpanaṃ kṛtavān .

utkalapradeśe kālidāsajayantyutsavaḥ

utkalapradeśe suvarṇapuramaṇḍalasya vinikātāluke sthite siddhārthapadavīmahāvidyālaye mahākavikālidāsa-jayantyutsavaḥ paripālitaḥ . śrī jagannāthasaṃskṛtamahāvidyālayādhyakṣaḥ ḍā. vadrinārāyaṇapujārī mukhyavaktā āsīt . saṃskṛtavibhāgamukhyaḥ hariścandrahotā sabhāparicālanaṃ kṛtavān . mahāvidyālayasya rājanītivijñānavibhāgasya mukhyaḥ rudranārāyaṇadāsaḥ āṅglabhāṣāvibhāgamukhyaḥ vāṇīprasādaviśvāsaḥ ca sammānitātithī āstām . avasare'smin paṇḍitaḥ śrī viṣṇucaraṇarathaḥ mukhyātithisthānam alaṅkṛtavān . mahāvidyālayasyādhyakṣaḥ ḍā. dhīrendranāyakaḥ sabhādhyakṣaḥ āsīt . chātrāḥ meghadūtagānaṃ kṛtavantaḥ . acyutānandasāhuḥ dhanyavādaṃ pradattavān .

nāgapuramahānagare bālasammelanam

nāgapuramahānagare navambaramāsasya trayodaśe dināṅke dhantolīkṣetre bhagavataḥ śrīkṛṣṇamandiraparisare sthitāyāṃ gorakṣaṇasaṃsthāyāṃ saṃskṛtabālasammelanaṃ sampannam . sammelane'smin ā gatavarṣāt pracalatsu aṣṭādaśasu bālakendreṣu adhīyānāḥ bālāḥ saparivāraṃ sambhūya krīḍākathāgītādimādhyamena manorañjanaṃ kṛtavantaḥ . viśiṣṭaḥ kathāpravaktā śrīmān mādhavagoḍasemahodayaḥ mukhyātithirūpeṇa samāgatavān . sampadābhaginī vidyābhaginī surabhibhaginī rekhābhaginī ca bālānāṃ modāya vibhinnāḥ krīḍāḥ kāritavatyaḥ, gītāni gītavatyaḥ ca . mahānagarasya bālakendrasaṃyojikā rekhāgothebhaginī svāgataṃ kṛtavatī . a.bhā.samparkapramukhaḥ śrī śrīśadevapujārī prāntopādhyakṣaḥ śrī śrīnivāsavarṇekaraḥ, mahānagarādhyakṣaḥ ḍaॉ. mohanakheḍakaraḥ, mahānagaramantrī ḍaॉ. sambhājipāṭīlaḥ ca bālānāṃ parivārajanaiḥ saha militvā saṃskṛtakāryaṃ sudṛḍhaṃ kartuṃ teṣām āhvānaṃ kṛtavantaḥ . sammelane'smin ṣaṣṭiḥ parivārāḥ, upaviṃśāḥ kāryakartāraḥ ca saparivāraṃ sammilitāḥ āsan .

a.saṃ.śi.kendrasya udghāṭanasamārohaḥ

gate 23.11.22 dināṅke triveṇīdevībhāloṭiyā-mahāvidyālaye anaupacārikasaṃskṛtaśikṣaṇakendrasya udghāṭana-samārohasya āyojanaṃ sañjātam . asmin upaśatāḥ chātrāḥ bhāgaṃ gṛhītavantaḥ . viśiṣṭātithirūpeṇa upasthitaḥ āsīt baॉkuḍāviśvavidyālayasya saṃskṛtasaṅkāyasya pramukhaḥ ḍaॉ. santusiṃhamahodayaḥ . svāgatabhāṣaṇam akarot kendrapramukhaḥ āśiskumārade . ke.saṃ.viśvavidyālayasya muktasvādhyāyapīṭhasya kulasacivaḥ prā. ratnamohanajhāmahodayaḥ ānlain-mādhyamena kāryakrame upasthāya āśīrvacobhiḥ chātrān saṃskṛtapaṭhane saṃskṛtaśikṣaṇe ca utsāhitavān . chātrāḥ nṛtyagītāvṛttyabhinayādikaṃ pradarśitavantaḥ . kendrādhikārī ḍaॉ. śrīmantacaṭarjī dhanyavādajñāpanam akarot . kāryakramasya sañcālanaṃ kṛtavatī kendraśikṣikā suśrī barṇālīrāyavaryā .

solāpure janapadaspardhā

paścimamahārāṣṭraprānte saṃskṛtasubhāṣitajanapadaspardhā solāpure haribhāīdevakaraṇapraśālāyām abhavat . janapadataḥ 60 chātrāḥ tatra sahabhāginaḥ āsan . prāstāvikakathanaṃ nikhilabaḍave kathitavān . mukhyādhyāpikā subhāṣitakaṇṭhasthīkaraṇasya mahattvaṃ kathitavatī . spardhāyāṃ janapadataḥ 15 śālāḥ sahabhāgitām ūḍhavatyaḥ . santoṣakulakarṇī dhanyavādaṃ jñāpitavān .

kāsaragoḍujanapade gītājayantī

kāsaragoḍujanapade delampāḍiśrīrāmabhajanamandire gītājayantīkāryakramaḥ prācalat . tasmin gītāyāḥ prathamadaśamadvādaśapañcadaśāṣṭādaśādhyāyānāṃ pārāyaṇaṃ kṛtam . tān adhikṛtya spardhāḥ api āyojitāḥ . vijetṝṇāṃ kṛte pāritoṣikāṇi pradattāni . kāryakrame kāsaragoḍujanapadasaṃyojakaḥ śrīmān mañjunāthoḍupaḥ kāraṅkamaṇḍalaśikṣaṇapramukhaḥ śrīmān guruvāyurappabhaṭṭaḥ, rāmayya rai, saritā rai ca upasthitāḥ āsan .

vivekānandayogakendre gītājayantī

ḍisembar-māsasya caturthe dināṅke soppuguḍḍevivekānandayogakendre gītājayantīkāryakramaḥ ācaritaḥ . pūrvāhṇe viṃśatiḥ janāḥ samagragītāyāḥ sāmūhikapārāyaṇaṃ kṛtavantaḥ . aparāhṇe jyeṣṭhānāṃ bālānāṃ ca kṛte pārthakyena gītākaṇṭhapāṭhaspardhā āyojitā . gītārasapraśnakāryakramaḥ sarvān atoṣayat . padavīpūrvamahāvidyālayasya saṃskṛtopanyāsikā śrīmatī śivalīlā mukhyātithiḥ bhūtvā vijetṛbhyaḥ pāritoṣikaṃ dattavatī . sarve'pi saṃskṛtakāryārthaṃ samarpaṇaṃ kṛtavantaḥ . kumārī nārāyaṇī nirvahaṇam akarot . mahālasā svāgataparicayaṃ, prītamaḥ vandanārpaṇaṃ ca kṛtavantau .

ballāryāṃ gītājayantī

ballāryāṃ rāmāñjaneyanagare gītāsevāsaṃsthā saṃskṛtabhāratī ityanayoḥ sahayogena 4.12.22 dināṅke gītājayantyutsavaḥ ācaritaḥ . iskānkendrasya śrī kṛṣṇacandradāsasvāminaḥ, nivṛttādhikārī śrī somaśekharaḥ, śrīmān jānakīrāmaḥ, śrīmān veṅkaṭaramaṇaḥ, anye sadasyāḥ ca upasthāya gītāpārāyaṇaṃ kṛtavantaḥ . bālikāḥ gītānṛtyaṃ kṛtavatyaḥ . śrīmān candraśekharaḥ prāstāvikavacanāni uktavān . śrī veṅkaṭeśaḥ sanātanadharmasaṃskṛtayoḥ viṣaye spaṣṭīkaraṇaṃ dattavān . śrī kṛṣṇacandradāsasvāminaḥ śrīkṛṣṇalīlāmṛte janān nimajjitavantaḥ . śrī viśvarūpācāryaḥ svāgataṃ kṛtavān . śrīmatī cannammā nirvahaṇaṃ kṛtavatī . śrī veṅkaṭaramaṇaḥ dhanyavādaṃ samarpitavān . kāryakrame śatādhikāḥ janāḥ bhāgaṃ gṛhītavantaḥ .

maṅgalūre viṭhobādevālaye saṃskṛtabhajanam

maṅgalūrunagare viṭhobādevālaye prativarṣaṃ kārtikamāse cālyamāne bhajanasaptāhe 3.11.22 dināṅke aidamprāthamyena saṃskṛtabhajanam āyojitam āsīt . ekahorātmake kāryakrame mūlasaṃskṛtabhajanāni, saṃskṛtena anūditāni bhajanāni ca gītāni . bhajanagāne gaṇapati pai, sandhyākāmat, aśvinīkiṇī, rādhikābhaktā, gajānana bovikānaḥ, sunandā prabhuḥ, niveditā rāv, kṛṣṇārjunabālakendrasya bālāḥ ca bhāgaṃ svīkṛtavantaḥ .

maisūrunagare gītājayantyutsavaḥ

maisūrunagare kuvempunagarapradeśe vidyamāne ramaṇajñānakendre ḍisembarmāsasya caturthe dināṅke gītājayantyutsavaḥ ācaritaḥ . etasmin viṃśatyadhikāḥ saṃskṛtānurāgiṇaḥ bhāgam ūḍhavantaḥ . śrīraṅgapattane vidyamānasya kāverīkanyāgurukulasya vyavasthāpakaḥ ḍā.ke.ke.subramaṇimahodayaḥ mukhyātithirūpeṇa āgataḥ . sarve bhagavadgītāyāḥ ekasya adhyāyasya pārāyaṇaṃ kṛtvā samājanidhiṃ samarpitavantaḥ . kāryakramasya nirvahaṇaṃ ḍā. sureśena kṛtam . maisūrunagarasya koṣapramukhaḥ subrahmaṇyaḥ śikṣaṇapramukhā vardhinī, anye kāryakartāraḥ ca kāryakramasya āyojanaṃ kṛtavantaḥ .

māladājanapade ekadivasīyā kāryaśālā

uttaravaṅgasya māladājanapade 6.12.22 dināṅke ekadivasīyā kāryaśālā abhavat . tasyāṃ kāryaśālāyāṃ mukhyātithirūpeṇa upasthitaḥ āsīt a.bhā.sahapraśikṣaṇapramukhaḥ śrī sacinakaṭhālevaryaḥ . atithirūpeṇa āgatāḥ āsan ḍaॉ.paulamīrāyamahodayā, nirmalendusarakāraḥ, nūpurabhaumikaḥ, tāpasīmaṇḍalaḥ, jayasāhaḥ ca . etasya anuṣṭhānasya pramukhottaradāyitvavān āsīt śrī niśikāntapāṇḍeyaḥ . sahāyakarūpeṇa āstāṃ śrī choṭanasiṃhaḥ, śrī jagadīśarāyaśca . upasaptatāḥ chātrāḥ, kāryakartāraḥ, saṃskṛtapremikāḥ ca kāryakrame upasthitāḥ āsan .

aḍūr-vidyābhāratīvidyālaye gītājayantī

aḍūr-vidyābhāratīvidyālaye gītājayantīkāryakramaḥ pravṛttaḥ . bālānāṃ kṛte gītāślokakaṇṭhapāṭhaspardhā rasapraśnaspardhā ca āsīt . vijetṝṇāṃ kṛte pramāṇapatravitaraṇaṃ, dvādaśādhyāyasya pārāyaṇaṃ cāpi tatra pravṛttam . atithitvena śrī gaṅgādhararāvaḥ, mukhyavaktṛrūpeṇa śrī mañjunātha-uḍupaḥ, adhyakṣatvena śrīmatī premābhārittāyā ca upasthitāḥ āsan .

siddhārthapadavīmahāvidyālaye gītājayantī

siddhārthapadavīmahāvidyālaye saṃskṛtavibhāgena 6.12.22 dināṅke gītājayantī pālitā . avasare'smin mahāvidyālayādhyakṣaḥ ḍā. dhīrendrakumāranāyakaḥ adhyakṣatām avahat . saḥ svabhāṣaṇe uktavān - ‘idaṃ śarīraṃ dharmakṣetram . atra sarvadā yuddhaṃ pracalati . śrīkṛṣṇaḥ vivekarūpeṇa śarīre nivasati’ iti .

jodhapuraprānte gītājayantī

jodhapuraprānte jayanārāyaṇavyāsaviśvavidyālaye gītājayantīsaptāhasya āyojanaṃ ḍisambarmāsasya tṛtīyataḥ daśamaṃ yāvat prācalat . etadaṅgatayā viśvavidyālayasya vibhinneṣu mahāvidyālayeṣu pratidinaṃ kāryakramāḥ abhavan . pratidinam ekasya adhyāyasya pārāyaṇaṃ bhāṣaṇadvayaṃ ca abhavat . viśvavidyālayaparisare dvayoḥ mahilāmahā-vidyālayayoḥ, dantamahāvidyālaye, vāṇijyamahāvidyālaye, ābhiyāntrikamahāvidyālaye, kalāmahāvidyālaye ca kāryakramāḥ abhavan . kāryakrameṣu mukhyavaktṛrūpeṇa tulasī-dāsaśarmā, mā.baṃsīlālabhāṭī, śaradacandabhāṭī, lakṣmaṇa-gahalotaḥ, pābūrāmaḥ, śrīmatī jayādādhīca, ācāryaḥ hariomaḥ, ḍaॉ.tagasiṃharājapurohitaḥ ca āsan .

hariyāṇārājye āvāsīyaprāntagoṣṭhī

hariyāṇārājye disambaramāsasya 10,11 dināṅkayoḥ rohatakajanapade bhaiyāpure prāntagoṣṭhī āyojitā . āgatānām atithīnāṃ madhye śrīmatī kamalābhāradvājaḥ, śrī pratāpaḥ, prāntasahakāryavāhaḥ ācāryaḥ haridattaḥ, gurukulasya nideśakaḥ śrī nandakiśoraḥ ca āsan . udghāṭane kārya-kramasya adhyakṣatāṃ dhanyavādajñāpanaṃ ca hariyāṇāprāntasya adhyakṣaḥ ḍaॉ. someśvaradattaḥ kṛtavān . asyāḥ goṣṭhyāḥ udghāṭanasatre ḍā. kamalābhāradvājamahodayā udbodhitavatī . atithīnāṃ paricayaṃ svāgatañca prāntamantrī pramodaśāstrī kṛtavān . mañcasañcālanam ajayaśāstrī kṛtavān . dinadvayātmikāyāṃ goṣṭhyāṃ navasu satreṣu saṃskṛtasya sthiti-viṣaye, saṅghaṭanasya vividhakāryāṇām, agre karaṇīyānāṃ kāryāṇāṃ ca viṣaye vistṛtacarcā jātā . vyavasthāgaṇe vibhāgasaṃyojakaḥ sañjīvaḥ, janapadamantrī hemantaḥ, pavanaḥ, anilaḥ, gurajītaḥ ityādayaḥ kāryaṃ sampāditavantaḥ .

belagāvīnagare gītājayantī

belagāvīnagare gītājayantī 11.12.22 dināṅe pravṛttā . tatra mukhyavaktṛrūpeṇa upasthitaḥ āsīt iskaॉn-mandirapramukhaḥ śrī kṛṣṇadharmadāsaprabhuḥ . śrī śrīdharagumāniḥ suvarṇākittūra cāpi upasthitau . kāryakrame gītāyāḥ pañcadaśādhyāyasya sāmūhikapaṭhanaṃ pravṛttam . suvarṇābhaginī saṃskṛtabhāratīparicayaṃ kṛtavatī . bhagavadgītāviṣaye śrī kṛṣṇadharmadāsaprabhuvaryaḥ vyākhyānaṃ kṛtavān . nikhilā-jarekaraḥ kāryakramasya nirvahaṇam akarot .

pa.saṃ.śikṣaṇayojanāyāḥ śikṣārthibhyaḥ vargāḥ

beṅgalūre akṣarabhavane ḍisembar-māse śikṣākovida-śikṣārthibhyaḥ ekadinātmakau vargau āyojitau . ubhayoḥ api vargayoḥ aṣṭasu satreṣu abhyāsakramagataṃ vyākaraṇaṃ, saṃskṛtabhāratīviṣaye kathanaṃ ceti viṣayāḥ āsan . caturthe dināṅke śikṣāśikṣārthibhyaḥ āyojite varge veṅkaṭeśaḥ, uṣābhaginī, anujavālmīkiḥ, sūryahebbāraḥ, rājeśaḥ ca pāṭhitavantaḥ . saṃskṛtabhāratīviṣaye saṃskṛtabhāratyāḥ nāgarājaḥ, ḍaॉ.janārdanahegaḍe, dattātreyavajraḻḻiḥ, śrīmatībhaginī ca udbodhitavantaḥ . ekādaśe dināṅke jāte kovidaśikṣārthināṃ varge ḍaॉ.janārdanahegaḍe, umāmaheśvaraḥ, satīśaḥ, nirañjanaḥ, aśvinaḥ, ḍaॉ.sacinakaṭhāḻe ca pāṭhanaṃ kṛtavantaḥ . gururāvakulakarṇī, dattātreyavajraḻḻiḥ, pratibhābhaginī, śrīmatībhaginī ca saṃskṛtabhāratīviṣaye udbodhitavantaḥ . ekaikasmin api varge ṣaṣṭyadhikāḥ śikṣārthinaḥ sahabhāginaḥ āsan . ā bahoḥ kālāt ऑnlainmādhyamena paṭhatāṃ pratyakṣakakṣyā eṣā teṣām āyojakānāṃ ca utsāhavardhikā āsīt .

akṣare gītājayantī

ḍisembaramāsasya daśame dināṅke akṣare gītājayantī samācaritā . upasaptatāḥ janāḥ gītāyāḥ ādimān ṣaḍ adhyāyān sāmūhikatayā paṭhitavantaḥ . tasmin samaye prāntādhyakṣyaḥ prā. pa.nā.śāstrī, śrīkṛṣṇānandaḥ ca upasthitau āstām . gītāyāḥ mahattvaṃ jñāpayitvā tatratyajñānasya jīvane upayogaviṣaye sasandarbhaṃ bodhitavān kṛṣṇānandamahodayaḥ . samarpaṇadinam ācaradbhiḥ sarvaiḥ saṃskṛtārthaṃ dhanasamarpaṇam api vihitam .

amerikāvārtāḥ

amerikāyāṃ yuvavibhāgasya aṅgatvena navambar-māse antarjālamādhyamena ṣāṇmāsikaṃ vargadvayam ārabdham . anayoḥ vargayoḥ pāṭhyakramaḥ sephalśikṣaṇakramasya mukula-kusumapustakayoḥ ādhāreṇa racitaḥ asti . upapañcadaśāḥ yuvānaḥ tatra paṭhanti . yuvavibhāgasya kārttikakālarmahodayau pāṭhayataḥ .

gītājayantīm upalakṣya amerikādeśe disembarmāse 4 dināṅke kaścid ābhāsīyakāryakramaḥ saṃskṛtabhāratyāḥ yūṭyūbvāhinyā prasāritaḥ . kāryakrame'smin śrī narendra-kāprevaryaḥ mukhyātithirūpeṇa bhāgam ūḍhavān . kāryakramasya sañcālikā āsīt kumārī ūrmikāprakhyā . imaṃ kāryakramaṃ jyotsnābhaginī ‘bhāratabhūṣā saṃskṛtabhāṣā’ iti gītena ārabdhavatī . paricayaṃ vidyābhaginī kāritavatī . kāprevaryaḥ gītāyāḥ saptadaśādhyāyam adhikṛtya śraddhātrayasya viṣaye yathā yuvānaḥ avagaccheyuḥ tathā sodāharaṇaṃ vivṛtavān .

disembarmāsasya tṛtīye dināṅke ‘ḍallās phrisko-1’saṃskṛtakendre gītājayantyutsavaḥ suṣṭhu ācaritaḥ . kendra-kāryakartrī rādhābhaginī kāryakramasya mukhyoddeśaṃ sūcayitvā gītāyāḥ vaiśiṣṭyaṃ kathitavatī . anantaraṃ sarve militvā bhagavadgītāyāḥ dvādaśādhyāyasya pārāyaṇaṃ kṛta-vantaḥ . ye sākṣāt āgantuṃ na śaktavantaḥ te jhūmmādhyamena kāryakrame bhāgam ūḍhavantaḥ . anantaraṃ svakakṣyāsu śikṣakāḥ starānuguṇaṃ bhagavadgītā, gītājayantī ityādīn viṣayān adhikṛtya krīḍāḥ, praśnottaraspardhāṃ ca kāritavantaḥ .

kāliphorniyārājye kūparṭīnosaṃskṛtakendre disembar-māsasya tṛtīye dināṅke gītājayantī, bhāratīpūjā ca āyojite . saṃ.bhā.sabhāpatiḥ śrī prasādakaipamahodayaḥ lokasya idānīntanyāṃ sthitau gītopadeśaḥ prabandhanakṣetre, asmākaṃ jīvane ca katham anveti iti samyak prati-pāditavān . ‘sarvairapi ātmānam arjunaṃ matvā bhagavadgītā paṭhanīyā . cañcalāsu anityabāhyasthitiṣu sāphalya-prāptyartham ātmabalameva śaraṇam . ātmabalavān dhīraḥ samasyayā abādhitaḥ paunaḥpunyena siddhaye prayatate’ iti prabodhya - ‘sarve'pi samarpaṇabhāvena yāvacchakyaṃ saṃskṛtāya samayaṃ dhanaṃ vā dadatu’ iti preritavān . samāgatāḥ 40 janāḥ sarve'pi bhāratīpūjāyāṃ bhāgam ūḍhvā bhagavatyāḥ purataḥ samājanidhiṃ samarpitavantaḥ .

cikāgonagarasamīpe saṃskṛtabhāratyāḥ kāryakartuḥ śrī gopālamahodayasya gṛhe ḍisembarmāsasya tṛtīye dināṅke gītājayantīṃ bhāratīpūjāṃ ca kāryakartāraḥ pratyakṣamelanena ācaritavantaḥ . mukhyātithiḥ jyeṣṭhaḥ kāryakartā śrīmān lakṣmīnārayaṇamahisekaramahodayaḥ saṃskṛtakāryam ātma-santoṣāya bhavatu iti kāryakartṝn preritavān . tataḥ param upasthitāḥ sarve dvitīyādhyāyasya, navamādhyāyasya ca pārāyaṇaṃ kṛtavantaḥ .
