+++
title = "07 संस्कृतं सर्वचित्तमोदकम् संस्क"

+++
**संस्कृतं सर्वचित्तमोदकम्**

संस्कृतं रसावहं संस्कृतं सुखावहं

संस्कृतं पठाम्यहं सर्वचित्तमोदकम् ।

यत्र यत्र संस्कृतिर्यत्र यत्र सज्जनाः

तत्र तत्र संस्कृतं राजते निरन्तरम् ॥

 निगमतत्त्वनिर्भरं सरसगीतसङ्कुलं

 सुगमबोधनात्मकं सर्वशास्त्रशोभितम् ।

 जीवनाय साधकं जीवमुक्तिदायकं

 जीवतत्त्वबोधकं संस्कृतं चानश्वरम् ॥

बाणभट्टनिर्झरीं कालिदासमाधुरीं

बोधनप्रदं हि तत् संस्कृतं रसप्रदम् ।

शास्त्रतत्त्वसागरं चित्तगर्वनाशकं

शान्तिगीतपाठकं संस्कृतं सुखप्रदम् ॥

 संस्कृतप्रचारणं कार्यमत्र सज्जनैः

 सर्वसौख्यहेतुकं सस्कृतं महाधनम् ।

 रक्षितं हि संस्कृतं पाति नो निरन्तरं

 सज्जनाश्रितं हि तत् वर्धतां प्रवर्धताम् ॥

\* विजयन् वि पट्टाम्पि, केरलम्

**saṃskṛtaṃ sarvacittamodakam**

saṃskṛtaṃ rasāvahaṃ saṃskṛtaṃ sukhāvahaṃ

saṃskṛtaṃ paṭhāmyahaṃ sarvacittamodakam .

yatra yatra saṃskṛtiryatra yatra sajjanāḥ

tatra tatra saṃskṛtaṃ rājate nirantaram ॥

 nigamatattvanirbharaṃ sarasagītasaṅkulaṃ

 sugamabodhanātmakaṃ sarvaśāstraśobhitam .

 jīvanāya sādhakaṃ jīvamuktidāyakaṃ

 jīvatattvabodhakaṃ saṃskṛtaṃ cānaśvaram ॥

bāṇabhaṭṭanirjharīṃ kālidāsamādhurīṃ

bodhanapradaṃ hi tat saṃskṛtaṃ rasapradam .

śāstratattvasāgaraṃ cittagarvanāśakaṃ

śāntigītapāṭhakaṃ saṃskṛtaṃ sukhapradam ॥

 saṃskṛtapracāraṇaṃ kāryamatra sajjanaiḥ

 sarvasaukhyahetukaṃ saskṛtaṃ mahādhanam .

 rakṣitaṃ hi saṃskṛtaṃ pāti no nirantaraṃ

 sajjanāśritaṃ hi tat vardhatāṃ pravardhatām ॥

\* vijayan vi paṭṭāmpi, keralam
