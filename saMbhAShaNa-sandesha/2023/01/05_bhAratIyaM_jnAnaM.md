+++
title = "05 भारतीयं ज्ञानं गौरववृद्ध्यै मू"

+++
**भारतीयं ज्ञानं गौरववृद्ध्यै**

**मूर्तिः**

भारतम् आश्चर्याणां भूमिः इति भावयन्ति बहवः । तत् सत्यम् इति प्रमाणयन्ति बह्व्यः घटनाः । अत्रउपोद्बलकरूपेण घटनाद्वयम् उल्लिख्यते ।![](magazine_images/img-1672643448rosemary-.jpg)

प्रथमा घटना कीन्यादेशस्य अध्यक्षस्य पुत्र्या रोस्मेरीनामिकया सम्बद्धा । सा तारुण्ये एव आन्ध्यं प्राप्तवती । आन्ध्यस्य निवारणाय तया बहवः प्रयासाः कृताः । जर्मनी, जपान्, दक्षिणाफ्रिका इत्यादीन् देशान् अपि सा गतवती चिकित्सायै । किन्तु क्वापि साफल्यं न प्राप्तम् । ‘एक्युपंक्चर्’चिकित्सायै सा चीनदेशम् अपि गतवती द्विवारम् । तत्रापि तया निराशता एव प्राप्ता । अन्ते तया श्रुतं यत् भारते आयुर्वेदपद्धत्या आन्ध्यनिवारणाय उत्तमा चिकित्सा उपलभ्यते इति । ‘बहुत्र प्रयत्नः कृतः एव । किन्तु कुत्रापि साफल्यं तु न प्राप्तम् । अन्यत्र प्राप्येत इति आशा अपि न । अतः भारतीयचिकित्सायाः प्राप्त्यर्थं प्रयासे न कोऽपि दोषः’ इति विचिन्त्य सा चिकित्सार्थं भारतम् आगतवती । केरलराज्ये एर्नाकुलजनपदे स्थिते श्रीधरीये नेत्रचिकित्सालये चिकित्सा आरब्धा । एषा घटना प्रवृत्ता २०१८ तमे वर्षे । प्रतिसप्ताहत्रयं द्विवारं चिकित्साप्रक्रिया प्रवृत्ता । इदानीं सा द्रष्टुं सामर्थ्यं प्राप्तवती अस्ति । चिकित्साप्रक्रिया तु इदानीम् अपि अनुवर्तते ।

**\[आन्ध्यं प्राप्तवती कीन्यादेशीया अध्यक्षपुत्री आयुर्वेदचिकित्साकारणतः दृष्टिमती जाता । अहो, शक्तिः भारतीयज्ञानस्य !!\]**

अपरा घटना चर्नोबिल्सम्बद्धा । रशियादेशे चर्नोबिल्नामके प्रदेशे स्थिते अणुशक्तिकेन्द्रे यदा विषवायुः सुरक्षाकवचं भित्त्वा बहिः प्रासरत् (१९८६तमे वर्षे) तदा तत्परिसरवासिनाम् उपरि महान् दुष्परिणामः जातः । बहवः प्राणवियोगं प्राप्तवन्तः । असङ्ख्याः जनाः विषवायुकारणतः दुष्प्रभाविताः सन्तः महत् कष्टम् अनुभूतवन्तः, अनुभवन्तः सन्ति च । सः दुष्परिणामः शरीरात् अपनेतुं न शक्यः इत्यतः प्रशासनेन महती चिन्ता प्राप्यते स्म । जनाः विलक्षणाः पीडाः प्राप्नुवन्तः यत् परितपन्ति तत् दृष्ट्वा अपि किमपि कर्तुम् अशक्यत्वात् सर्वकाराः, विविधाः सङ्घटनानि च असहायकताम् अनुभवन्ति स्म ।

**\[रशियादेशे चर्नोबिल्प्रदेशे जातायाः दुर्घटनायाः कारणतः तत्रत्यानां जनानां शरीरात् विषांशानाम् अपाकरणे भारतीया पञ्चकर्मचिकित्सा उपकारिका जाता ।\]**

तदा भारतीया पञ्चकर्मचिकित्सा शरीरात् विषांशनिवारणे उपकारिका जाता । आदौ पञ्चकर्मचिकित्सायाः उपयोगकारिता विषयेऽस्मिन् अस्ति किम् इति रशियादेशेन परीक्षितम् । यदा परिणामः प्रयोगसिद्धः जातः तदा भारतरशियादेशयोः सन्धिपत्रं सिद्धम् । ततः चर्नोबिल्प्रदेशे व्यापकतया पञ्चकर्मचिकित्सा प्रवर्तिता ।

एवं प्रसङ्गद्वये अपि भारतीयं ज्ञानं (आयुर्वेदज्ञानम्) महते उपकाराय, देशस्य गौरवस्य वर्धनाय च जातम् । एतस्य घटनाद्वयस्य कारणतः वयम् उन्नतकन्धराः भवितुम् अर्हेम ननु ?

bhāratīyaṃ jñānaṃ gauravavṛddhyai

bhāratam āścaryāṇāṃ bhūmiḥ iti bhāvayanti bahavaḥ . tat satyam iti pramāṇayanti bahvyaḥ ghaṭanāḥ . atra  upodbalakarūpeṇa ghaṭanādvayam ullikhyate .

prathamā ghaṭanā kīnyādeśasya adhyakṣasya putryā rosmerīnāmikayā sambaddhā . sā tāruṇye eva āndhyaṃ prāptavatī . āndhyasya nivāraṇāya tayā bahavaḥ prayāsāḥ kṛtāḥ . jarmanī, japān, dakṣiṇāphrikā ityādīn deśān api sā gatavatī cikitsāyai . kintu kvāpi sāphalyaṃ na prāptam . ‘ekyupaṃkcar’cikitsāyai sā cīnadeśam api gatavatī dvivāram . tatrāpi tayā nirāśatā eva prāptā . ante tayā śrutaṃ yat bhārate āyurvedapaddhatyā āndhyanivāraṇāya uttamā cikitsā upalabhyate iti . ‘bahutra prayatnaḥ kṛtaḥ eva . kintu kutrāpi sāphalyaṃ tu na prāptam . anyatra prāpyeta iti āśā api na . ataḥ bhāratīyacikitsāyāḥ prāptyarthaṃ prayāse na ko'pi doṣaḥ’ iti vicintya sā cikitsārthaṃ bhāratam āgatavatī . keralarājye ernākulajanapade sthite śrīdharīye netracikitsālaye cikitsā ārabdhā . eṣā ghaṭanā pravṛttā 2018 tame varṣe . pratisaptāhatrayaṃ dvivāraṃ cikitsāprakriyā pravṛttā . idānīṃ sā draṣṭuṃ sāmarthyaṃ prāptavatī asti . cikitsāprakriyā tu idānīm api anuvartate .

\[āndhyaṃ prāptavatī kīnyādeśīyā adhyakṣaputrī āyurvedacikitsākāraṇataḥ dṛṣṭimatī jātā . aho, śaktiḥ bhāratīyajñānasya !!\]

aparā ghaṭanā carnobilsambaddhā . raśiyādeśe carnobilnāmake pradeśe sthite aṇuśaktikendre yadā viṣavāyuḥ surakṣākavacaṃ bhittvā bahiḥ prāsarat (1986tame varṣe) tadā tatparisaravāsinām upari mahān duṣpariṇāmaḥ jātaḥ . bahavaḥ prāṇaviyogaṃ prāptavantaḥ . asaṅkhyāḥ janāḥ viṣavāyukāraṇataḥ duṣprabhāvitāḥ santaḥ mahat kaṣṭam anubhūtavantaḥ, anubhavantaḥ santi ca . saḥ duṣpariṇāmaḥ śarīrāt apanetuṃ na śakyaḥ ityataḥ praśāsanena mahatī cintā prāpyate sma . janāḥ vilakṣaṇāḥ pīḍāḥ prāpnuvantaḥ yat paritapanti tat dṛṣṭvā api kimapi kartum aśakyatvāt sarvakārāḥ, vividhāḥ saṅghaṭanāni ca asahāyakatām anubhavanti sma .

\[raśiyādeśe carnobilpradeśe jātāyāḥ durghaṭanāyāḥ kāraṇataḥ tatratyānāṃ janānāṃ śarīrāt viṣāṃśānām apākaraṇe bhāratīyā pañcakarmacikitsā upakārikā jātā .\]

tadā bhāratīyā pañcakarmacikitsā śarīrāt viṣāṃśanivāraṇe upakārikā jātā . ādau pañcakarmacikitsāyāḥ upayogakāritā viṣaye'smin asti kim iti raśiyādeśena parīkṣitam . yadā pariṇāmaḥ prayogasiddhaḥ jātaḥ tadā bhārataraśiyādeśayoḥ sandhipatraṃ siddham . tataḥ carnobilpradeśe vyāpakatayā pañcakarmacikitsā pravartitā .

evaṃ prasaṅgadvaye api bhāratīyaṃ jñānaṃ (āyurvedajñānam) mahate upakārāya, deśasya gauravasya vardhanāya ca jātam . etasya ghaṭanādvayasya kāraṇataḥ vayam unnatakandharāḥ bhavitum arhema nanu ?
