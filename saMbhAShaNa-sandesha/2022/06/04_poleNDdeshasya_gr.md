+++
title = "04 पोलेण्ड्देशस्य ग्रन्थालयभित्ति"

+++
# **पोलेण्ड्देशस्य ग्रन्थालयभित्तिषु उपनिषद्वाक्यानि**

![](magazine_images/img-1657085357Polandupanishd1.jpg)पोलेण्ड्देशे स्थितस्य वार्साविश्वविद्यालयस्य ग्रन्थालयस्य भित्तिषु उपनिषद्वाक्यानि लिखितानि दृश्यन्ते । एषा वार्ता पोलण्ड्स्थेन भारतीयदूतावासकार्यालयेन स्वस्य ‘ट्विटर्’-माध्यमेन प्रसारिता अस्ति अद्यत्वे । तेन कार्यालयेन उल्लिखितम् अस्ति यत् भारतीयानां मनांसि आह्लादयति एषा वार्ता इति । ‘हिन्दुधर्म-संस्कृतेः निर्मातुः हिन्दुतत्त्वशास्त्रीयस्य वैदिकसंस्कृतस्य पाठः अस्ति अयम्’ इति तेन उच्यते । बहवः भारतीयाः पोलेण्डीयविश्वविद्यालयस्य एतं प्रयासं बहुधा अभिनन्द्य श्लाघितवन्तः सन्ति । विदेशीयेन केनचित् विश्वविद्यालयेन स्वीयस्य ग्रन्थालयस्य भित्तौ उपनिषद्वाक्यानि लेखयित्वा या संस्कृतप्रीतिः दर्शिता सा खलु नितरां स्तुत्यर्हा ?

![](magazine_images/img-1657085471Polandupanishd.jpg)
