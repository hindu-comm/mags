+++
title = "07 भारतस्य सर्वप्रथमा ध्वनिपत्रिक"

+++
**भारतस्य सर्वप्रथमा ध्वनिपत्रिका...**

 अयि भोः पठितारः ! आ बहोः कालात् भवन्तः सम्भाषणसन्देशं स्वहस्तेन गृहीत्वा पठन्तः सन्ति सश्रद्धम् । तेन उत्साहिताः भवामः वयम् । इतोऽपि आधिक्येन सेवितुं प्रवृत्ताः स्मः वयम् ।

केभ्यश्चित् वर्षेभ्यः पूर्वं तन्त्रज्ञानस्य उपयोगेन युनिकोड्-रूपेण सन्देशपठनस्य व्यवस्था आरब्धा आसीत् । दूरवाण्याम् एव पठितुं शक्यते, पत्रालयस्य अवलम्बनं नापेक्षितम्, पत्रिका समयेन न प्राप्ता इत्यादीन् अंशान् पुरस्कृत्य बहुभिः एषा ई-पत्रिका अपि सहर्षं स्वागतीकृता, ग्राहकत्वेन स्वीकृता च । अधुना अपि देशे विदेशेषु च सहस्रशः ई-पत्रिकाग्राहकाः सन्ति सन्देशस्य ।

अत्यन्तम् आनन्दस्य विषयः नाम, पत्रिकाप्रवासे अस्मिन्, सन्देशेन इतोऽपि अग्रिमं सोपानम् आक्रान्तम् अस्ति । तदस्ति ‘ध्वनिपत्रिका’रूपम् । (Audio Magazine) सम्भाषणसन्देशः अधुना अस्ति भारतस्य सर्वप्रथमा ध्वनिपत्रिका । विश्वे ध्वनिपत्रिकासु संस्कृतक्षेत्रे एकमात्रं स्थानम् अपि सन्देशस्य एव ।

गतात् अगस्ट्मासतः सन्देशः पठितुं श्रोतुं च युगपत् एव उपलभ्यते अस्माकं जालपुटे - sambhashanasandesha.in इत्यत्र । ई-पुस्तकं, युनिकोड्-पुस्तकं, ध्वनिपुस्तकं चेति त्रितयम् अपि अधुना सर्वेभ्यः निःशुल्कम् उपलभ्यते । कुतः विलम्बः ? अद्यैव जालपुटं गत्वा पठनश्रवणयुगलस्य साक्षिणः भवन्तु । क्रमः तु एवम्....

- जालपुटः गम्यताम्

- Sign up प्रक्रिया पूर्यताम्

- OTP प्राप्य स्थाप्यताम्

- Login कृत्वा प्रविश्यताम्

- प्रकारद्वयं तत्र उपलभ्येत (ईपुस्तिका, युनिकोड् च) यां कामपि नुत्वा, अनुक्रमणिकातः अपेक्षितशीर्षकं च नुत्वा पठनं श्रवणं च आस्वाद्यताम् ।

भवताम् अभिप्रायाः अवश्यं सूच्यन्ताम् । तदनुगुणम् इतोऽपि सम्यक्तया सेवितुं यतिष्यामहे ।

  
**bhāratasya sarvaprathamā dhvanipatrikā...**

 ayi bhoḥ paṭhitāraḥ ! ā bahoḥ kālāt bhavantaḥ sambhāṣaṇasandeśaṃ svahastena gṛhītvā paṭhantaḥ santi saśraddham . tena utsāhitāḥ bhavāmaḥ vayam . ito'pi ādhikyena sevituṃ pravṛttāḥ smaḥ vayam .

kebhyaścit varṣebhyaḥ pūrvaṃ tantrajñānasya upayogena yunikoḍ-rūpeṇa sandeśapaṭhanasya vyavasthā ārabdhā āsīt . dūravāṇyām eva paṭhituṃ śakyate, patrālayasya avalambanaṃ nāpekṣitam, patrikā samayena na prāptā ityādīn aṃśān puraskṛtya bahubhiḥ eṣā ī-patrikā api saharṣaṃ svāgatīkṛtā, grāhakatvena svīkṛtā ca . adhunā api deśe videśeṣu ca sahasraśaḥ ī-patrikāgrāhakāḥ santi sandeśasya .

atyantam ānandasya viṣayaḥ nāma, patrikāpravāse asmin, sandeśena ito'pi agrimaṃ sopānam ākrāntam asti . tadasti ‘dhvanipatrikā’rūpam . (Audio Magazine) sambhāṣaṇasandeśaḥ adhunā asti bhāratasya sarvaprathamā dhvanipatrikā . viśve dhvanipatrikāsu saṃskṛtakṣetre ekamātraṃ sthānam api sandeśasya eva .

gatāt agasṭmāsataḥ sandeśaḥ paṭhituṃ śrotuṃ ca yugapat eva upalabhyate asmākaṃ jālapuṭe - sambhashanasandesha.in ityatra . E-pustakaṃ, yunikoḍ-pustakaṃ, dhvanipustakaṃ ceti tritayam api adhunā sarvebhyaḥ niḥśulkam upalabhyate . kutaḥ vilambaḥ ? adyaiva jālapuṭaṃ gatvā paṭhanaśravaṇayugalasya sākṣiṇaḥ bhavantu . kramaḥ tu evam....

- jālapuṭaḥ gamyatām

- Sign up prakriyā pūryatām

- OTP prāpya sthāpyatām

- Login kṛtvā praviśyatām

- prakāradvayaṃ tatra upalabhyeta (īpustikā, yunikoḍ ca) yāṃ kāmapi nutvā, anukramaṇikātaḥ apekṣitaśīrṣakaṃ ca nutvā paṭhanaṃ śravaṇaṃ ca āsvādyatām .

bhavatām abhiprāyāḥ avaśyaṃ sūcyantām . tadanuguṇam ito'pi samyaktayā sevituṃ yatiṣyāmahe .
