+++
title = "19 वार्ताः म.पा.सं.वै.विश्वविद्या"

+++
**वार्ताः**

म.पा.सं.वै.विश्वविद्यालयस्य स्थापनासमारोहः

उज्जयिनीस्थस्य महर्षिपाणिनिसंस्कृतवैदिकविश्वविद्यालयस्य चतुर्दशः स्थापनादिवससमारोहः अगस्ट्-मासस्य 17 दिनाङ्के समायोजितः । अस्य अध्यक्षत्वं मध्यप्रदेशस्य राज्यपालः श्रीमङ्गुभाईपटेलमहोदयः निरवहत् । समारोहेऽस्मिन् मुख्यातिथिरूपेण मध्यप्रदेशस्य उच्चशिक्षामन्त्री डॉ. मोहनयादवमहोदयः, सारस्वतातिथिरूपेण भारतीयभाषासमितेः अध्यक्षः पद्मश्रीः चमूकृष्णशास्त्रिमहोदयः, विशिष्टातिथिरूपेण उज्जैननगरस्य महापौरः श्री मुकेशटटवालमहोदयः, विशिष्टातिथिरूपेण भोपालस्थस्य म.प.सं.संस्थानस्य अध्यक्षः श्री भरतबैरागिवर्यः, विश्वविद्यालयस्य कुलपतिः आचार्यः विजयकुमारमहोदयः, कुलसचिवः डॉ. दिलीपसोनीमहोदयः, विश्वविद्यालयस्य कार्यपरिषद्विद्यापरिषत्सदस्याः च समुपस्थिताः आसन् । समारोहेऽस्मिन् पाणिनिप्राध्यापकपीठस्य उद्घाटनम्, संस्कृतसान्ध्यकक्ष्यायाः उद्घाटनम्, अष्टादशानां पुस्तकानां विमोचनं, पाणिनीयशोधपत्रिकायाः लोकार्पणम्, मिथिलाप्रसादत्रिपाठिवर्यस्य पाणिनिसंस्कृतसेवासम्मानः, विश्वविद्यालयस्य तन्त्रांशस्य (ऐप) लोकार्पणम्, सम्भाषणशिबिराणां समारोपः इत्यादयः कार्यक्रमाः सुसम्पन्नाः । कार्यक्रमस्य प्रास्ताविकं स्वागतभाषणं च कुलपतिना विजयकुमारवर्येण कृतम् । सांस्कृतिककार्यक्रमाः अपि तत्र जाताः । सञ्चालनं डॉ. अखिलेशद्विवेदिना कृतम् । समारोहे विश्वविद्यालयस्य अध्यापकाः, छात्राः, शोधच्छात्राः, पालकाः, सामाजिकाः च समुपस्थिताः आसन् । कृतज्ञताप्रदर्शनं कुलसचिवेन डॉ.दिलीपसोनीमहोदयेन कृतम् ।

उत्कले कवितापाठकार्यक्रमः

उत्कले संस्कृतसप्ताहपालनाय 7.8.22 तः 14.8.22 यावत् महर्षिव्यासदेवराष्ट्रियप्राच्यविद्यागवेषणकेन्द्रेण अष्टदिवसव्यापी कवितापाठकार्यक्रमः आयोजितः । अस्य उद्घाटनसमारोहे मुख्यातिथिरूपेण उपस्थितः आसीत् पद्मश्रीः अभिराजराजेन्द्रमिश्रः । सारस्वतातिथिः आसीत् केन्द्रीयसंस्कृतविश्वविद्यालयस्य कुलपतिः आचार्यः श्रीनिवासवरखेडिः । शतधिकाः कवयः ‘संस्कृतं भारतं समृद्धं भारतम्’ इति विषयम् उररीकृत्य कविताः श्रावितवन्तः । आचार्यः हरेकृष्णशतपथिः आध्यक्ष्यम् अवहत् । अस्मिन् कार्यक्रमे प्रौढकविसम्मेलनम्, अर्वाचीनकविसम्मेलनम्, नारीकविसम्मेलनम्, विविधाः काव्यपाठाः च प्रायोजिताः । विभिन्नेषु दिवसेषु डा.सोमनाथदाशः, डा.व्रजसुन्दरमिश्रः, डा.प्रियब्रतमिश्रः, डा.प्रीतिपूजारा, डा.पुण्यचन्द्रोपाध्यायः, डा. भारतभूषणरथः, डा. गगनचन्द्रदे, डा. शुभ्रजितसेनः, डा. जगमोहनाचार्यः इत्यादयः काव्यपाठस्य संयोजनं कृतवन्तः । सम्पूर्णरूपरेखं बुद्धेश्वरषडङ्गी, यान्त्रिकसहायकत्वेन डा.धनञ्जयभञ्जः, विश्वनाथमाहातः, अमितघोषश्च कृतवन्तः ।

बेङ्गलूरुनगरे हलसूरुभागे संस्कृतसप्ताहाचरणम्

बेङ्गलूरुनगरे हलसूरुभागे संस्कृतसप्ताहस्य अङ्गतया विशेषकार्यक्रमाः सम्पन्नाः । अगस्ट्मासस्य 10 दिनाङ्के जीवनबिमानगरसर्वकारशालायां संस्कृतपरिचयकार्यक्रमः आयोजितः आसीत् । कार्यक्रमेऽस्मिन् शताधिकाः छात्राः सोत्साहं भागं गृहीतवन्तः । 12 दिनाङ्के गीताकेन्द्रस्य सद्यस्ककार्यक्रमे कर्णाटकदक्षिणप्रान्तस्य शिक्षणप्रमुखः श्रीमान् सूर्यहेब्बारः मुख्यवक्ता आसीत् । गीताछात्रान् उद्बोधयन् सः संस्कृतग्रन्थानाम् अध्ययनं संस्कृतेनैव करणीयं, न तु अनुवादद्वारा इति प्रतिपादितवान् । अस्मिन् कार्यक्रमे 37 शिक्षार्थिनः उपस्थिताः आसन् । भागस्य बालकेन्द्रे 13 दिनाङ्के 15 बालैः संस्कृतेन विविधानि कौशलानि प्रदर्शितानि । 14 दिनाङ्के भागस्य कार्यकर्तॄणां साक्षात् विशिष्टमेलनं सञ्जातम् । मेलनस्य अध्यक्षस्थानं निरूढवती विदुषी लीलावती ।

तलपाडीशारदाविद्यानिकेतने संस्कृतदिनाचरणम्

तलपाडीस्थे शारदाविद्यानिकेतने 12.8.22 दिनाङ्के संस्कृतदिनाचरणम् अभवत् । छात्राणां कृते भाषणं, कथाकथनं, गीतगानम् इत्यादयः स्पर्धाः आसन् । छात्राः प्रहसनं, गीतगानं, नृत्यम् इत्यादीन् सांस्कृतिककार्यक्रमान् अपि प्रदर्शितवन्तः । मङ्गळूरुनगराध्यक्षः श्री एम्.आर्. वासुदेवः मुख्यातिथिभाषणं कृत्वा सर्वान् संस्कृतपठनाय प्रेरितवान् । विद्यालयस्य प्राचार्यः श्री मोहनदासः अपि कार्यक्रमे उपस्थितः आसीत् । कार्यक्रमस्य आयोजनं निर्वहणं च शीलाशङ्करी अकरोत् ।

कोल्ये संस्कृतदिनाचरणम्

कर्णाटके कोल्यस्थे मूकाम्बिकादेवालये संस्कृतदिनाचरणं स्वातन्त्र्यामृतमहोत्सवः च 15.8.22 दिनाङ्के आचरितः । कार्यक्रमे संस्कृतशिक्षकाः देशाय वचनगौरवं समर्पितवन्तः । बालानां कृते देशभक्तिगीतगानस्पर्धा आसीत् । मङ्गळूरुनगराध्यक्षः श्री एम्.आर्.वासुदेवः, देवालयसमितेः अध्यक्षः श्री महाबलशेट्टिः, मङ्गळूरुविभागसंयोजकः श्री के.वि.सत्यनारायणः अन्ये कार्यकर्तारः च उपस्थिताः आसन् । शीलाशङ्करी कार्यक्रमायोजनं निर्वहणं च अकरोत् । डा.मोहनभट्टः स्वागतं कृतवान् । श्रीमती वसुधा धन्यवादसमर्पणम् अकरोत् ।

कोलारे संस्कृतदिनम्

21.8.22 दिनाङ्के कोलारस्थस्य शृङ्गेरीश्रीशङ्करमठस्य सहयोगेन संस्कृतदिनम् आचरितम् । श्री दिलीपबेल्लावेमहोदयेन मुख्यातिथिस्थानम् अलङ्कृतम् । तुमकूरुविभागसंयोजकः श्री तिम्मण्णभट्टः, शिक्षणप्रमुखः डा.महाबलरावः च कार्यक्रमे उपस्थितौ आस्ताम् । डा. प्रसादः प्रास्ताविकं भाषणं कृत्वा स्वागतं व्याहरत् । मुख्यातिथिः संस्कृतस्य वैशिष्ट्यं वर्णयित्वा शालासु संस्कृतपाठनस्य आवश्यकतां प्रतिपादितवान् । श्रीशङ्करमठस्य श्रीमुरलीसुन्दरः अध्यक्षस्थानम् अलङ्कृतवान् । श्रीमती शोभारमेश्, डा.सुनीता, श्री रामप्पः, श्रीमती राजलक्ष्मीप्रसादः इत्यादयः उपविंशाः संस्कृतप्रणयिनः कार्यक्रमे उपस्थिताः आसन् ।

चिन्तामणिनगरे संस्कृतोत्सवः

चिक्कबल्लापुरजनपदस्य संस्कृतोत्सवः 15.8.22 दिनाङ्के चिन्तामणिनगरे सम्पन्नः । भागीरथीमहोदयया आध्यक्ष्यं निरूढम् । श्री तिम्मण्णभट्टः प्रवक्तृरूपेण उपस्थाय संस्कृतस्य आवश्यकतां प्रतिपादितवान् । नाटकं, सम्भाषणं, नृत्यं, योगासनानि इत्यादयः कार्यक्रमाः तत्र अभवन् । अन्ते रक्षाबन्धनकार्यक्रमः अपि आसीत् । कार्यक्रमे शताधिकाः भागम् ऊढवन्तः । डा. महाबलरावः, श्री काशीनाथः, श्री वेङ्कटेशमूर्तिः इत्यादयः मञ्चे आसन् । श्रीमती सुनीता स्वागतं कृतवती । श्रीमती ममता वन्दितवती । श्रीमती कुसुमा कार्यक्रमं निरूढवती ।

हिमाचलप्रदेशे नालागढे सम्भाषणशिबिरम्

हिमाचलप्रदेशे नालागढस्थे डी.पी.एस.वल्ड्-विद्यालये सम्भाषणशिबिरस्य समापनकार्यक्रमः आयोजितः । अस्मिन् शिबिरे 46 शिबिरार्थिनः सम्भाषणशिक्षणं प्राप्तवन्तः । कार्यक्रमे मुख्यातिथिरूपेण सेवानिवृत्तः भूसंरक्षणाधिकारी श्रीमान् यादवकिशोरगौतमः, अध्यक्षत्वेन विद्यालयस्य मुख्यसंस्थापकः श्रीमान् किशोरीलालः, विशिष्टातिथित्वेन श्रीमती नीनापराशर च उपस्थिताः आसन् । कार्यक्रमस्य सञ्चालनं डा.मुकेशेन कृतम् । डा.सन्तोषकुमारेण परिचयः प्रास्ताविकं च प्रस्तुतम् । डा.प्रेमचन्दशर्मणा सङ्घटनपरिचयः कारितः । शिबिरार्थिभिः अनेकाः मनोहारिण्यः प्रस्तुतयः प्रस्तुताः । शिबिरे शिक्षिके आस्ताम् सुश्रीः शगुनशर्मा, सुश्रीः सञ्जनाकुमारी च । कार्यक्रमेऽस्मिन् श्रीमती लवलीनकुमारी, श्री हुकमः, श्रीमती रेखाशर्मा, श्री राजेशशर्मा, श्री अनिलः, श्री कुलवीरः इत्यादयः गणमान्याः, सामाजिकाः, पालकाः च उपस्थिताः आसन् ।

नालागढे बालविद्यानिकेतनविद्यालये प्रवृत्तस्य शिबिरस्य समापनकार्यक्रमः डा.सन्तोषकुमारवर्यस्य अध्यक्षतायां डा.प्रेमचन्दशर्मणः निर्देशने च सुसम्पन्नः । कार्यक्रमस्य अध्यक्षा आसीत् विद्यालयस्य प्रधानाचार्या श्रीमती शिवानीशर्मा । मुख्यातिथिः आसीत् श्रीमती अर्चनाकौण्डिन्या । विशिष्टातिथित्वेन उपस्थिता आसीत् श्रीमान् नन्दलालशास्त्री । कार्यक्रमस्य संयोजनं सञ्चालनं च हुकमचन्देन कृतम् । शिबिरशिक्षिके आस्तां शगुना सञ्जना च । शिबिरार्थिभिः अनेकाः मनोमोहिकाः प्रस्तुतयः प्रस्तुताः ।

वरथूरुभागबालकेन्द्रे संस्कृतदिनोत्सवः

बेङ्गलूरुनगरे वरथूरुभागबालकेन्द्रस्य संस्कृतदिनोत्सवकार्यक्रमः अन्तर्जालमाध्यमेन 21.8.22 दिनाङ्के प्रवृत्तः । सर्वेभ्यः स्तरेभ्यः उपशताः बालाः, द्वादश शिक्षकाः च श्लोकाः, गीतानि, कथाः, सुभाषितानि, नाटकानि, महापुरुषाणां वेशभूषाः घोषणाः च, प्रान्तविशेषकथनम्, स्वतन्त्रतायाः अमृतमहोत्सवसम्बद्धाः कार्यक्रमाः इत्येतादृशान् अनेकान् कार्यक्रमान् प्रदर्शितवन्तः । कार्यक्रमस्य निवेदनम् अपि बालाः एव कृतवन्तः । डा.अनुपमारेऍलीवर्या मुख्याभ्यागतारूपेण आगत्य बालान् उद्बोधितवती । शताधिकाः कार्यक्रमस्य आनन्दम् अनुभूतवन्तः । संस्कृतसप्ताहनिमित्तं ज्येष्ठानां कार्यक्रमः अपि आयोजितः । वरथूरुभागोत्तरदायित्ववतां बालकेन्द्रशिक्षकाणां च पृथक् मेलने डा.अनुपमारेऍलीवर्यया एव प्रश्नोत्तरद्वारा परस्परसंवादं स्थापयित्वा मार्गदर्शनं कृतम् । अन्यस्मिन् मेलने गीतगानं, कवितावाचनं, काव्यबिन्दुनिरूपणम्, इतिहासकथनं, संस्कृतदिनस्य माहात्म्यम् अधिकृत्य चर्चा इत्यादयः कार्यक्रमाः अभवन् । पूर्वम् आर्यसमाजमन्दिरे गृहे च संस्कृतप्रचारार्थं जनैः सह मेलनं सम्पर्कः च सञ्जातः ।

डोम्बिवलीमहानगरे संस्कृतदिनाचरणम्

कल्याणजनपदस्य डोम्बिवलीमहानगरे अगस्ट्मासस्य 14 दिनाङ्के संस्कृतदिनम् आचरितम् । कार्यक्रमे 47 जनाः उपस्थिताः आसन् । नगरे संस्कृतसप्ताहनिमित्तं विभिन्नवसतिषु दश लघुमेलनानि आयोजितानि आसन् । कार्यक्रमेऽस्मिन् मुख्यातिथिरूपेण उपस्थितः आसीत् डॉ. सुनीलकाम्बळे । मुख्यवक्तृरूपेण उपस्थितः आसीत् श्री. चैतन्यपाडळकरः । कोङ्कणप्रान्तस्य सङ्घटनमन्त्री श्री विठ्ठलभट्टः, सहमन्त्रिणी सौ. श्यामलाभट्ट, जनपदसंयोजकः श्री रवीन्द्रखाडिलकरः, डोम्बिवलीमहानगरस्य संयोजिका सौ. चित्ररेखाभगिनी इत्यादयः उपस्थिताः आसन् । कार्यक्रमे वस्तुप्रदर्शिनी अपि स्थापिता आसीत् ।

चिपळूणनगरे संस्कृतदिनम्

महाराष्ट्रे रत्नागिरिजनपदे चिपळूणनगरे अगस्ट्मासे 27 दिनाङ्के संस्कृतदिनम् आयोजितम् । कनिष्ठमहाविद्यालयस्य वाङ्मयमण्डलम्, आविष्कारविभागः, भाषाभ्यासकेन्द्रम् इत्येतेषां सहयोगेन कार्यक्रमः सम्पन्नः । प्रमुखातिथिः आसीत् श्री आशिष-आठवले । डी.बी.जे. महाविद्यालये भाषाध्ययनकेन्द्रेण संस्कृतभारतीसंस्थायाः पत्राचारसंस्कृतशिक्षणं भगवद्गीताप्रशिक्षणं प्रचाल्यते । एतासां परीक्षाणां प्रमाणपत्रवितरणम् अस्मिन् कार्यक्रमे अभवत् । ‘आविष्कारः’ इति भित्तिपत्रकस्य संस्कृतविशेषाङ्कस्य च उद्घाटनं प्रवृत्तम् । छात्राः गीतगानं, सम्भाषणप्रात्यक्षिकं, स्तोत्रपठनं, कथाकथनं, निबन्धवाचनं, सुभाषितपठनं, समूहगानं, सन्देशवाचनं च कृतवन्तः ।

त्रिंशद्दिवसीयसंस्कृतवर्गः

हैदराबादनगरस्था संस्कृत-अकाडमीसंस्था त्रिंशद्दिवसीयं संस्कृतवर्गं 14.7.22 तः 23.8.22 पर्यन्तं समायोजयत् । अस्य उद्घाटनसत्रे निदेशकः प्रा. के. नीलकण्ठमहोदयः कार्यक्रमस्य आध्यक्ष्यम् ऊढवान् । सारस्वतातिथिः आसीत् दोर्बलप्रभाकरशर्मा । प्रा. मृणालिनीवर्या विद्यानन्दार्यः च आधुनिककाले संस्कृतस्य आवश्यकतां विवृतवन्तौ । वर्गस्य संयोजिका डा. के. वरलक्ष्मीः कार्यक्रमस्य स्वरूपम् उद्देशांश्च प्रस्तुतवती । वर्गे प्रत्यहं विदुषां संस्कृतप्रवचनानि आयोजितानि । जूनमासस्य 21 तमे दिनाङ्के अन्ताराष्ट्रीययोगदिवसः समाचरितः । तत्र प्रा. के.नीलकण्ठमहोदयेन योगसूत्राणि बोधितानि । संस्कृतगीतानां स्तोत्राणां कथानाञ्च माध्यमेन प्रतिभागिभिः संस्कृतभाषाभ्यासः सुष्ठु विहितः । संस्कृतसप्ताहाङ्गतया स्वातन्त्र्यदिनोत्सवः अपि आयोजितः । तत्र अमृतभारतीमहोत्सवे अष्टावधान-सङ्गीतविभावरी-भगवद्गीताश्लोकस्पर्धा-मीमांसापरिभाषा-भाषणस्पर्धा-अन्त्याक्षरीकौशलदर्शनादिषु शिक्षार्थिभिः भागः गृहीतः । दीक्षान्तसमारोहे दोर्बलप्रभाकरशर्मा, प्रा. नित्यानन्दरावः, प्रा. विद्यानन्दः, निदेशकः प्रा. के. नीलकण्ठः च उद्बोध्य प्रमाणपत्राणि वितीर्य प्रतिभागिनः अभिनन्दितवन्तः ।

कोळिक्कोडजनपदे सप्ताहाचरणस्य उद्घाटनम्

संस्कृतसप्ताहाचरणस्य राज्यस्तरीयमुद्घाटनं केरलराज्ये कोळिक्कोड्जनपदे वैभवेन प्रवृत्तम् । अक्टोबर्-मासस्य नवमे दिनाङ्के प्रवृत्ते कार्यक्रमे प्रसिद्धः मलयालकविः पी.के.गोपी
मुख्यातिथिः आसीत् । जनपदाध्यक्षः डा.ए.वल्सनः अध्यक्षः आसीत् । विशिष्टातिथिरूपेण प्रा. ई.वि.गोपी सन्निहितः आसीत् । को.रणजितः संस्कृतसन्देशं प्रदत्तवान् । वि.के.राजेशः, डा.पी.के.दीपकराजः, डा.ए.त्यागराजः, सी.पी.सुरेशबाबुः इत्यादयः भाषणम् अकुर्वन् । विविधाः कलासांस्कृतिककार्यक्रमाः अपि समायोजिताः आसन् । विविधभागीयाः कार्यकर्तारः संस्कृतबान्धवाः च कार्यक्रमेऽस्मिन् सन्निहिताः आसन् ।

केरले विभागजनपदकेन्द्रेषु सप्ताहाचरणम्

केरले सर्वेषु विभागकेन्द्रेषु जनपदकेन्द्रेषु च संस्कृतसप्ताहस्य आचरणं विहितम् । कलासांस्कृतिककार्यक्रमाः बालकेन्द्राणाम् उद्घाटनं, पत्राचारशिक्षणस्य प्रमाणपत्रवितरणम् इत्यादिभिः विविधैः कार्यक्रमैः सम्पन्नं राज्यस्य संस्कृतसप्ताहाचरणम् । कोल्लम्जनपदस्य सप्ताहाचरणकार्यक्रमे को.रणजितः मुख्यप्रभाषणं कृतवान् । श्री अक्षयः, वी.जे.श्रीकुमारः च सन्देशं प्रदत्तवन्तौ । पत्तनन्तिट्टजनपदे प्रवृत्तस्य कार्यक्रमस्य उद्घाटनं जनपदपञ्चायताध्यक्षा कु. श्रीनादेवीकुञ्जम्मा कृतवती । ज्योतिष्मयी संस्कृतसन्देशं दत्तवान् । वी.श्रीकुमारः, विनीतः, रघुः इत्यादयः भाषणम् अकुर्वन् । विद्यावारिधिपदवीं प्राप्तवतः अभिषेकस्य अनुमोदनमपि अस्मिन् कार्यक्रमे कृतम् । एरणाकुलजनपदीये कार्यक्रमे प्रसिद्धः चाक्यार्कूत्कलाकारः डा.एडनाडराजन्नम्ब्यारः अध्यक्षः आसीत् । डा.के.एन्.पद्मकुमारः मुख्यप्रभाषणं कृतवान् । राजेशकुमारः पी.के. विवेकविजयन् इत्यादयः भाषणम् अकुर्वन् । तृश्शूर्जनपदस्य सप्ताहाचरणं कोडुङ्गल्लूरे कुटुम्बसङ्गमरूपेण आचरितम् । एतस्य उद्घाटनं विवेकानन्दकेन्द्रस्य प्रमुखा डा. लक्ष्मीकुमारी अकरोत् । डा.पी.के.शङ्करनारायणः संस्कृतसन्देशं दत्तवान् । टी. सुन्दरेशन् एन्.प्रसीदा इत्यादयः भाषणम् अकुर्वन् । पालक्काड्जनपदे सप्ताहाचरणोद्घाटनं राज्याध्यक्षेण डा.पी.के.माधवन्महाशयेन विहितम् । शिवानन्दाश्रममठाधीशा स्वामिनी स्वरूपानन्दा अनुग्रहप्रभाषणम् अकरोत् । बालकेन्द्राणाम् उद्घाटनम् अपि तया कृतम् । डा. स्वामिनाथः किषन्उण्णी, के.मोहनः इत्यादयः भाषणम् अकुर्वन् । मलप्पुरजनपदस्य सप्ताहोद्घाटनं बालकेन्द्राणाम् उद्घाटनं च प्रसिद्धा आध्यात्मिकप्रभाषिका इन्दिराकृष्णकुमार् अकरोत् । डा.सी.पी.शैलजा संस्कृतदिनसन्देशं दत्तवती । नारायणन् अडितिरिप्पाड् अध्यक्षः आसीत् । दिपिनः, जिगेषः, अक्षयः, अभिषेकः इत्यादयः भाषणम् अकुर्वन् । पत्राचारशिक्षणस्य प्रमाणपत्रवितरणं, सम्भाषणसन्देशग्राहकयोजना इत्येतौ कार्यक्रमौ अपि अनेन सह आयोजितौ आस्ताम् ।

शामलाजीक्षेत्रे संस्कृतदिनम्

गुजराते शामलाजीमहाविद्यालये 8.8.22 दिनाङ्के संस्कृतदिनस्य आयोजनं संवृत्तम् । आदौ प्रा. मधुसूदन-व्यासेन अस्य कार्यक्रमस्य भूमिका वर्णिता । तदनु श्लोकगानं, मण्डलगानं (गरबा) च प्रस्तुतम् । संस्कृतप्रचारप्रसारपुस्तिका प्रा. सञ्जयपण्ड्यमहाभागेन वितीर्णा । प्रा.वर्षापटेलया सूत्रसञ्चालनं कृतम् । कृतज्ञताज्ञापनं प्रा. उर्वशीपटेलया विहितम् ।

जे.एस्.एस्.विद्यासंस्थायां संस्कृतदिनाचरणम्

यळन्दूरस्थेन जे.एस्.एस्.महिलासंयुक्तपदवीपूर्वमहाविद्यालयेन अगस्ट्मासस्य 12 दिनाङ्के संस्कृतोत्सवः आचरितः । तदङ्गतया श्री एम्.आर्.शङ्करः, श्री.आर्. उमेशः, श्री पि.महादेवस्वामी, श्रीमती एम्.एन्.काव्या इत्येते क्रमेण आधुनिकजीवने महाभारतम्, आधुनिकजीवने रामायणम्, भगवद्गीतायाः प्रस्तुतता, वेदगणितम् इत्येतान् विषयान् अधिकृत्य उद्बोधनं कृतवन्तः । प्राचार्यः श्री एच्.एस्.चन्द्रशेखरः अध्यक्षतां निरवहत् । कु.एस्.कला, कु. दोड्डतायी इत्येते स्वागतवचनानि, धन्यवादवचनानि च उक्तवत्यौ । कु.डि.एस्.रम्या कार्यक्रमस्य निर्वहणं कृतवती ।

मेटगळ्ळिस्थेन जे.एस्.एस्.आङ्ग्लमाध्यम-विद्यालयेन 12.8.22 दिनाङ्के अमृतमहोत्सवं निमित्तीकृत्य संस्कृतोत्सवः आचरितः । प्राध्यापकः जयरामभट्टवर्यः मुख्यातिथित्वेन भागम् ऊढ्वा वेदगणितादीन् अधिकृत्य उद्बोधितवान् । मुख्योपाध्यायः श्री एस्.पि.सतीशः आध्यक्ष्यम् आवहत् । श्रीमती दीपाप्रशान्तः स्वागतं व्याहृत्य निर्वहणम् अकरोत् । श्री शिवस्वामी धन्यवादान् समर्पितवान् । विद्यालयस्य विद्यार्थिनः शिक्षकादयः च कार्यक्रमे भागम् अवहन् ।

![](magazine_images/img-1664693781shruti-1.jpg)मैसूरुनगरस्थया जे.एस्.एस्.प्रौढशालया अमृतमहोत्सवं निमित्तीकृत्य संस्कृतसप्ताहः आचरितः । तदङ्गतया अगस्ट्मासस्य नवमतः पञ्चदशपर्यन्तं विविधाः कार्यक्रमाः अनुष्ठिताः । रसप्रश्नः, वेदगणितम् अधिकृत्य उपन्यासः, सुभाषितपठनं, विविधाः क्रीडाः, योगकार्यक्रमाः, पारितोषिकवितरणम् इत्यादिषु कार्यक्रमेषु छात्राः सोत्साहं भागम् अवहन् ।

साहित्य-अकाडम्याः युवपुरस्कारः

प्रतिवर्षम् इव एतस्मिन् अपि वर्षे (2022) केन्द्र-साहित्य-अकाडमीसंस्थया युवपुरस्कारप्रदानं घोषितम् । एतस्मिन् वर्षे श्रुतिकानिटकरवर्यया विरचितेन ‘श्रीमतीचरितम्’ इत्यनया पद्यकृत्या अयं युवपुरस्कारः प्राप्तः अस्ति । पुरस्कारचयनसमितौ आसन् - प्रा.दयानन्दभार्गवः, प्रा.के.पि.केशवन्, डा.कामदेवझा च । पुरस्कारं प्राप्तवती श्रुतिकानिटकरवर्या सानन्दम् अभिनन्द्यते सवाचकगणेन सम्भाषणसन्देशेन ।







**अमेरिकावार्ताः**

अगस्ट्मासस्य 14 दिनाङ्के संस्कृतसप्ताहस्य आचरणेन अमृताभियानस्य समारोपः अन्तर्जालमाध्यमेन आचरितः । कार्यक्रमेऽस्मिन् भारतस्थायाः संस्कृतभारत्याः उपाध्यक्षः डा. श्रीनिवासवरखेडिमहोदयः मुख्यातिथिः आसीत् । स्वकीये समारोपभाषणे ‘विश्वगुरुः भारतम्’ इति विषयम् अधिकृत्य कथयन् सः - ‘आर्याणां पुण्यभूमौ पूर्वसुकृतफलेन लब्धजन्मनां सर्वेषां स्वकीयं सात्त्विकम् आचरणमेव भारतस्य विश्वगुरुत्वं प्रतिपादयेत्’ इति वदन् सर्वान् प्रेरितवान् ।

कहूट्क्रीडा - ‘अमृताभियानम् अमरवीरस्मरणम्’ इति प्रकल्पस्य समारोपाङ्गत्वेन राष्ट्रियबालशिक्षणगणेन अगस्ट्मासस्य 13 दिनाङ्के कहूट्क्रीडा (online Kahoot Game) आयोजिता आसीत् । विभिन्नेभ्यः प्रदेशेभ्यः पञ्जीकृतवताम् आनुकूल्यार्थं क्रीडाकार्यक्रमः द्विवारं (मध्याह्ने द्वादशवादने, रात्रौ अष्टवादने च) सञ्चालितः । उपषष्ठाः जनाः तत्र उत्साहेन क्रीडितवन्तः । क्रीडायां प्रश्नाः भारतस्वातन्त्र्योद्यमसम्बद्धाः आसन् ।

विश्वसंस्कृतदिनोत्सवः - ‘अमृताभियानम् अमरवीरस्मरणम्’ इत्येतस्य प्रकल्पस्य समारोपसप्ताहस्य पञ्चमे दिने, श्रावणपूर्णिमायां विश्वसंस्कृतदिनोत्सवः अन्तर्जालमाध्यमेन आचरितः । आदौ श्रीमती श्रीविद्या गीतं गीतवती । प्रा. श्रीमान् गोपबन्धुमिश्रः मुख्यातिथिः भूत्वा सङ्घटनस्य विषये बोधयन् सर्वान् प्रेरितवान् ।

कार्यकर्तृमेलनम् - केनडादेशस्य टोरोण्टो-आण्टेरियो-विभागस्य वनभोजनकार्यक्रमः अगस्ट्मासस्य 13 दिनाङ्के ‘टेर्रा कोट्टा’ इत्येतस्मिन् वने आयोजितः । अस्मिन् अभिमुखमेलने कार्यकर्तारः भागम् ऊढ्वा सन्तोषम् अनुभूतवन्तः । कार्यविषये चर्चा, क्रीडा, भोजनम् इत्यादिषु अर्धदिनं यावत् 12 कार्यकर्तारः सोत्साहं मिलितवन्तः ।

‘मम मूलं भारतम्’ - भारतस्वातन्त्र्योत्सवस्य अङ्गत्वेन आयोजितेषु विविधेषु कार्यक्रमेषु अन्यतमः आसीत् ‘मम मूलं भारतम्’ इत्यनेन नाम्ना ‘यूट्यूब्’वाहिन्या आयोजितं किञ्चन आद्यं प्रदर्शनम् । अमेरिकादेशे जाताः, प्रवृद्धाश्च उपविंशाः भारतमूलाः युवानः स्वदृष्ट्या भारतं नाम किमिति लघुदृश्यमुद्रणानि निर्माय समर्पितवन्तः आसन् । अगस्ट्मासस्य एकत्रिंशति लोकाय अर्पितम् आद्यप्रदर्शनम् उपसहस्राः जनाः दृष्ट्वा दृश्यमुद्रणमाध्यमेन स्व-विचारान् प्रकटीकृतवतः । यूनः नितरां श्लाघितवन्तः ।

भारतभारतीपुस्तकानां संक्षिप्तं विवरणम् - अगस्ट्-मासस्य 12 दिनाङ्के अमृताभियानसमारोपकार्यक्रमस्य षष्ठे दिने 15 ‘सेफल्’शिक्षार्थिनः मिलित्वा 22 भारतभारतीपुस्तकानां परिचयं संस्कृतेन सुष्ठु कारितवन्तः । ‘सेफल्’योजनायाः अध्यापिके विनीतालताभगिन्यौ प्रत्येकं छात्राय विषयचयनम्, अभ्यासं च कारितवत्यौ आस्ताम् ।

जाह्नवीसंस्कृतशिबिरम् -

सप्टम्बर्मासस्य तृतीयदिनाङ्कात् आरभ्य पञ्चमदिनाङ्कपर्यन्तं त्रिदिनात्मकम् आवासीयशिबिरम् अमेरिकादेशे न्यूजेर्सीराज्ये सुसम्पन्नम् । विंशतेः राज्येभ्यः आगताः 196 शिबिरार्थिनः शिबिरेऽस्मिन् उत्साहेन भागम् ऊढवन्तः । प्रातःकाले 6ः30 वादनतः रात्रौ 10ः00 वादनपर्यन्तं सर्वे शिबिरार्थिनः योगव्यायामवर्गे, स्तरशः आयोजितेषु अध्यापनवर्गेषु, सामूहिकक्रीडायां, सत्सङ्गे, मनोरञ्जने च निमग्नाः अभवन् । प्रतिदिनं मनोरञ्जनकार्यक्रमाः शिबिरार्थिभिः सुष्ठु प्रदर्शिताः । भारतात् श्रीमान् रामसुब्रमण्यवर्यः आगत्य प्रौढान् शुकनादोपदेशं मेघदूतं च पाठितवान् । शिबिरे 11 वर्गाः आयोजिताः आसन् । 12 प्रौढशिक्षकाः, उपत्रिंशाः बालयुवशिक्षकाः, नैके सहकर्तारश्च जाह्नवीकुटुम्बशिबिरस्य सफलतायै नितरां परिश्रमं कृतवन्तः ।

**vārtāḥ**

ma.pā.saṃ.vai.viśvavidyālayasya sthāpanāsamārohaḥ

ujjayinīsthasya maharṣipāṇinisaṃskṛtavaidikaviśvavidyālayasya caturdaśaḥ sthāpanādivasasamārohaḥ agasṭ-māsasya 17 dināṅke samāyojitaḥ । asya adhyakṣatvaṃ madhyapradeśasya rājyapālaḥ śrīmaṅgubhāīpaṭelamahodayaḥ niravahat । samārohe'smin mukhyātithirūpeṇa madhyapradeśasya uccaśikṣāmantrī ḍaॉ. mohanayādavamahodayaḥ, sārasvatātithirūpeṇa bhāratīyabhāṣāsamiteḥ adhyakṣaḥ padmaśrīḥ camūkṛṣṇaśāstrimahodayaḥ, viśiṣṭātithirūpeṇa ujjainanagarasya mahāpauraḥ śrī mukeśaṭaṭavālamahodayaḥ, viśiṣṭātithirūpeṇa bhopālasthasya ma.pa.saṃ.saṃsthānasya adhyakṣaḥ śrī bharatabairāgivaryaḥ, viśvavidyālayasya kulapatiḥ ācāryaḥ vijayakumāramahodayaḥ, kulasacivaḥ ḍaॉ. dilīpasonīmahodayaḥ, viśvavidyālayasya kāryapariṣadvidyāpariṣatsadasyāḥ ca samupasthitāḥ āsan । samārohe'smin pāṇiniprādhyāpakapīṭhasya udghāṭanam, saṃskṛtasāndhyakakṣyāyāḥ udghāṭanam, aṣṭādaśānāṃ pustakānāṃ vimocanaṃ, pāṇinīyaśodhapatrikāyāḥ lokārpaṇam, mithilāprasādatripāṭhivaryasya pāṇinisaṃskṛtasevāsammānaḥ, viśvavidyālayasya tantrāṃśasya (aipa) lokārpaṇam, sambhāṣaṇaśibirāṇāṃ samāropaḥ ityādayaḥ kāryakramāḥ susampannāḥ । kāryakramasya prāstāvikaṃ svāgatabhāṣaṇaṃ ca kulapatinā vijayakumāravaryeṇa kṛtam । sāṃskṛtikakāryakramāḥ api tatra jātāḥ । sañcālanaṃ ḍaॉ. akhileśadvivedinā kṛtam । samārohe viśvavidyālayasya adhyāpakāḥ, chātrāḥ, śodhacchātrāḥ, pālakāḥ, sāmājikāḥ ca samupasthitāḥ āsan । kṛtajñatāpradarśanaṃ kulasacivena ḍaॉ.dilīpasonīmahodayena kṛtam ।

utkale kavitāpāṭhakāryakramaḥ

utkale saṃskṛtasaptāhapālanāya 7.8.22 taḥ 14.8.22 yāvat maharṣivyāsadevarāṣṭriyaprācyavidyāgaveṣaṇakendreṇa aṣṭadivasavyāpī kavitāpāṭhakāryakramaḥ āyojitaḥ । asya udghāṭanasamārohe mukhyātithirūpeṇa upasthitaḥ āsīt padmaśrīḥ abhirājarājendramiśraḥ । sārasvatātithiḥ āsīt kendrīyasaṃskṛtaviśvavidyālayasya kulapatiḥ ācāryaḥ śrīnivāsavarakheḍiḥ । śatadhikāḥ kavayaḥ ‘saṃskṛtaṃ bhārataṃ samṛddhaṃ bhāratam’ iti viṣayam urarīkṛtya kavitāḥ śrāvitavantaḥ । ācāryaḥ harekṛṣṇaśatapathiḥ ādhyakṣyam avahat । asmin kāryakrame prauḍhakavisammelanam, arvācīnakavisammelanam, nārīkavisammelanam, vividhāḥ kāvyapāṭhāḥ ca prāyojitāḥ । vibhinneṣu divaseṣu ḍā.somanāthadāśaḥ, ḍā.vrajasundaramiśraḥ, ḍā.priyabratamiśraḥ, ḍā.prītipūjārā, ḍā.puṇyacandropādhyāyaḥ, ḍā. bhāratabhūṣaṇarathaḥ, ḍā. gaganacandrade, ḍā. śubhrajitasenaḥ, ḍā. jagamohanācāryaḥ ityādayaḥ kāvyapāṭhasya saṃyojanaṃ kṛtavantaḥ । sampūrṇarūparekhaṃ buddheśvaraṣaḍaṅgī, yāntrikasahāyakatvena ḍā.dhanañjayabhañjaḥ, viśvanāthamāhātaḥ, amitaghoṣaśca kṛtavantaḥ ।

beṅgalūrunagare halasūrubhāge saṃskṛtasaptāhācaraṇam

beṅgalūrunagare halasūrubhāge saṃskṛtasaptāhasya aṅgatayā viśeṣakāryakramāḥ sampannāḥ । agasṭmāsasya 10 dināṅke jīvanabimānagarasarvakāraśālāyāṃ saṃskṛtaparicayakāryakramaḥ āyojitaḥ āsīt । kāryakrame'smin śatādhikāḥ chātrāḥ sotsāhaṃ bhāgaṃ gṛhītavantaḥ । 12 dināṅke gītākendrasya sadyaskakāryakrame karṇāṭakadakṣiṇaprāntasya śikṣaṇapramukhaḥ śrīmān sūryahebbāraḥ mukhyavaktā āsīt । gītāchātrān udbodhayan saḥ saṃskṛtagranthānām adhyayanaṃ saṃskṛtenaiva karaṇīyaṃ, na tu anuvādadvārā iti pratipāditavān । asmin kāryakrame 37 śikṣārthinaḥ upasthitāḥ āsan । bhāgasya bālakendre 13 dināṅke 15 bālaiḥ saṃskṛtena vividhāni kauśalāni pradarśitāni । 14 dināṅke bhāgasya kāryakartṝṇāṃ sākṣāt viśiṣṭamelanaṃ sañjātam । melanasya adhyakṣasthānaṃ nirūḍhavatī viduṣī līlāvatī ।

talapāḍīśāradāvidyāniketane saṃskṛtadinācaraṇam

talapāḍīsthe śāradāvidyāniketane 12.8.22 dināṅke saṃskṛtadinācaraṇam abhavat । chātrāṇāṃ kṛte bhāṣaṇaṃ, kathākathanaṃ, gītagānam ityādayaḥ spardhāḥ āsan । chātrāḥ prahasanaṃ, gītagānaṃ, nṛtyam ityādīn sāṃskṛtikakāryakramān api pradarśitavantaḥ । maṅgaḻūrunagarādhyakṣaḥ śrī em.ār. vāsudevaḥ mukhyātithibhāṣaṇaṃ kṛtvā sarvān saṃskṛtapaṭhanāya preritavān । vidyālayasya prācāryaḥ śrī mohanadāsaḥ api kāryakrame upasthitaḥ āsīt । kāryakramasya āyojanaṃ nirvahaṇaṃ ca śīlāśaṅkarī akarot ।

kolye saṃskṛtadinācaraṇam

karṇāṭake kolyasthe mūkāmbikādevālaye saṃskṛtadinācaraṇaṃ svātantryāmṛtamahotsavaḥ ca 15.8.22 dināṅke ācaritaḥ । kāryakrame saṃskṛtaśikṣakāḥ deśāya vacanagauravaṃ samarpitavantaḥ । bālānāṃ kṛte deśabhaktigītagānaspardhā āsīt । maṅgaḻūrunagarādhyakṣaḥ śrī em.ār.vāsudevaḥ, devālayasamiteḥ adhyakṣaḥ śrī mahābalaśeṭṭiḥ, maṅgaḻūruvibhāgasaṃyojakaḥ śrī ke.vi.satyanārāyaṇaḥ anye kāryakartāraḥ ca upasthitāḥ āsan । śīlāśaṅkarī kāryakramāyojanaṃ nirvahaṇaṃ ca akarot । ḍā.mohanabhaṭṭaḥ svāgataṃ kṛtavān । śrīmatī vasudhā dhanyavādasamarpaṇam akarot ।

kolāre saṃskṛtadinam

21.8.22 dināṅke kolārasthasya śṛṅgerīśrīśaṅkaramaṭhasya sahayogena saṃskṛtadinam ācaritam । śrī dilīpabellāvemahodayena mukhyātithisthānam alaṅkṛtam । tumakūruvibhāgasaṃyojakaḥ śrī timmaṇṇabhaṭṭaḥ, śikṣaṇapramukhaḥ ḍā.mahābalarāvaḥ ca kāryakrame upasthitau āstām । ḍā. prasādaḥ prāstāvikaṃ bhāṣaṇaṃ kṛtvā svāgataṃ vyāharat । mukhyātithiḥ saṃskṛtasya vaiśiṣṭyaṃ varṇayitvā śālāsu saṃskṛtapāṭhanasya āvaśyakatāṃ pratipāditavān । śrīśaṅkaramaṭhasya śrīmuralīsundaraḥ adhyakṣasthānam alaṅkṛtavān । śrīmatī śobhārameś, ḍā.sunītā, śrī rāmappaḥ, śrīmatī rājalakṣmīprasādaḥ ityādayaḥ upaviṃśāḥ saṃskṛtapraṇayinaḥ kāryakrame upasthitāḥ āsan ।

cintāmaṇinagare saṃskṛtotsavaḥ

cikkaballāpurajanapadasya saṃskṛtotsavaḥ 15.8.22 dināṅke cintāmaṇinagare sampannaḥ । bhāgīrathīmahodayayā ādhyakṣyaṃ nirūḍham । śrī timmaṇṇabhaṭṭaḥ pravaktṛrūpeṇa upasthāya saṃskṛtasya āvaśyakatāṃ pratipāditavān । nāṭakaṃ, sambhāṣaṇaṃ, nṛtyaṃ, yogāsanāni ityādayaḥ kāryakramāḥ tatra abhavan । ante rakṣābandhanakāryakramaḥ api āsīt । kāryakrame śatādhikāḥ bhāgam ūḍhavantaḥ । ḍā. mahābalarāvaḥ, śrī kāśīnāthaḥ, śrī veṅkaṭeśamūrtiḥ ityādayaḥ mañce āsan । śrīmatī sunītā svāgataṃ kṛtavatī । śrīmatī mamatā vanditavatī । śrīmatī kusumā kāryakramaṃ nirūḍhavatī ।

himācalapradeśe nālāgaḍhe sambhāṣaṇaśibiram

himācalapradeśe nālāgaḍhasthe ḍī.pī.esa.valḍ-vidyālaye sambhāṣaṇaśibirasya samāpanakāryakramaḥ āyojitaḥ । asmin śibire 46 śibirārthinaḥ sambhāṣaṇaśikṣaṇaṃ prāptavantaḥ । kāryakrame mukhyātithirūpeṇa sevānivṛttaḥ bhūsaṃrakṣaṇādhikārī śrīmān yādavakiśoragautamaḥ, adhyakṣatvena vidyālayasya mukhyasaṃsthāpakaḥ śrīmān kiśorīlālaḥ, viśiṣṭātithitvena śrīmatī nīnāparāśara ca upasthitāḥ āsan । kāryakramasya sañcālanaṃ ḍā.mukeśena kṛtam । ḍā.santoṣakumāreṇa paricayaḥ prāstāvikaṃ ca prastutam । ḍā.premacandaśarmaṇā saṅghaṭanaparicayaḥ kāritaḥ । śibirārthibhiḥ anekāḥ manohāriṇyaḥ prastutayaḥ prastutāḥ । śibire śikṣike āstām suśrīḥ śagunaśarmā, suśrīḥ sañjanākumārī ca । kāryakrame'smin śrīmatī lavalīnakumārī, śrī hukamaḥ, śrīmatī rekhāśarmā, śrī rājeśaśarmā, śrī anilaḥ, śrī kulavīraḥ ityādayaḥ gaṇamānyāḥ, sāmājikāḥ, pālakāḥ ca upasthitāḥ āsan ।

nālāgaḍhe bālavidyāniketanavidyālaye pravṛttasya śibirasya samāpanakāryakramaḥ ḍā.santoṣakumāravaryasya adhyakṣatāyāṃ ḍā.premacandaśarmaṇaḥ nirdeśane ca susampannaḥ । kāryakramasya adhyakṣā āsīt vidyālayasya pradhānācāryā śrīmatī śivānīśarmā । mukhyātithiḥ āsīt śrīmatī arcanākauṇḍinyā । viśiṣṭātithitvena upasthitā āsīt śrīmān nandalālaśāstrī । kāryakramasya saṃyojanaṃ sañcālanaṃ ca hukamacandena kṛtam । śibiraśikṣike āstāṃ śagunā sañjanā ca । śibirārthibhiḥ anekāḥ manomohikāḥ prastutayaḥ prastutāḥ ।

varathūrubhāgabālakendre saṃskṛtadinotsavaḥ

beṅgalūrunagare varathūrubhāgabālakendrasya saṃskṛtadinotsavakāryakramaḥ antarjālamādhyamena 21.8.22 dināṅke pravṛttaḥ । sarvebhyaḥ starebhyaḥ upaśatāḥ bālāḥ, dvādaśa śikṣakāḥ ca ślokāḥ, gītāni, kathāḥ, subhāṣitāni, nāṭakāni, mahāpuruṣāṇāṃ veśabhūṣāḥ ghoṣaṇāḥ ca, prāntaviśeṣakathanam, svatantratāyāḥ amṛtamahotsavasambaddhāḥ kāryakramāḥ ityetādṛśān anekān kāryakramān pradarśitavantaḥ । kāryakramasya nivedanam api bālāḥ eva kṛtavantaḥ । ḍā.anupamāreऍlīvaryā mukhyābhyāgatārūpeṇa āgatya bālān udbodhitavatī । śatādhikāḥ kāryakramasya ānandam anubhūtavantaḥ । saṃskṛtasaptāhanimittaṃ jyeṣṭhānāṃ kāryakramaḥ api āyojitaḥ । varathūrubhāgottaradāyitvavatāṃ bālakendraśikṣakāṇāṃ ca pṛthak melane ḍā.anupamāreऍlīvaryayā eva praśnottaradvārā parasparasaṃvādaṃ sthāpayitvā mārgadarśanaṃ kṛtam । anyasmin melane gītagānaṃ, kavitāvācanaṃ, kāvyabindunirūpaṇam, itihāsakathanaṃ, saṃskṛtadinasya māhātmyam adhikṛtya carcā ityādayaḥ kāryakramāḥ abhavan । pūrvam āryasamājamandire gṛhe ca saṃskṛtapracārārthaṃ janaiḥ saha melanaṃ samparkaḥ ca sañjātaḥ ।

ḍombivalīmahānagare saṃskṛtadinācaraṇam

kalyāṇajanapadasya ḍombivalīmahānagare agasṭmāsasya 14 dināṅke saṃskṛtadinam ācaritam । kāryakrame 47 janāḥ upasthitāḥ āsan । nagare saṃskṛtasaptāhanimittaṃ vibhinnavasatiṣu daśa laghumelanāni āyojitāni āsan । kāryakrame'smin mukhyātithirūpeṇa upasthitaḥ āsīt ḍaॉ. sunīlakāmbaḻe । mukhyavaktṛrūpeṇa upasthitaḥ āsīt śrī. caitanyapāḍaḻakaraḥ । koṅkaṇaprāntasya saṅghaṭanamantrī śrī viṭhṭhalabhaṭṭaḥ, sahamantriṇī sau. śyāmalābhaṭṭa, janapadasaṃyojakaḥ śrī ravīndrakhāḍilakaraḥ, ḍombivalīmahānagarasya saṃyojikā sau. citrarekhābhaginī ityādayaḥ upasthitāḥ āsan । kāryakrame vastupradarśinī api sthāpitā āsīt ।

cipaḻūṇanagare saṃskṛtadinam

mahārāṣṭre ratnāgirijanapade cipaḻūṇanagare agasṭmāse 27 dināṅke saṃskṛtadinam āyojitam । kaniṣṭhamahāvidyālayasya vāṅmayamaṇḍalam, āviṣkāravibhāgaḥ, bhāṣābhyāsakendram ityeteṣāṃ sahayogena kāryakramaḥ sampannaḥ । pramukhātithiḥ āsīt śrī āśiṣa-āṭhavale । ḍī.bī.je. mahāvidyālaye bhāṣādhyayanakendreṇa saṃskṛtabhāratīsaṃsthāyāḥ patrācārasaṃskṛtaśikṣaṇaṃ bhagavadgītāpraśikṣaṇaṃ pracālyate । etāsāṃ parīkṣāṇāṃ pramāṇapatravitaraṇam asmin kāryakrame abhavat । ‘āviṣkāraḥ’ iti bhittipatrakasya saṃskṛtaviśeṣāṅkasya ca udghāṭanaṃ pravṛttam । chātrāḥ gītagānaṃ, sambhāṣaṇaprātyakṣikaṃ, stotrapaṭhanaṃ, kathākathanaṃ, nibandhavācanaṃ, subhāṣitapaṭhanaṃ, samūhagānaṃ, sandeśavācanaṃ ca kṛtavantaḥ ।

triṃśaddivasīyasaṃskṛtavargaḥ

haidarābādanagarasthā saṃskṛta-akāḍamīsaṃsthā triṃśaddivasīyaṃ saṃskṛtavargaṃ 14.7.22 taḥ 23.8.22 paryantaṃ samāyojayat । asya udghāṭanasatre nideśakaḥ prā. ke. nīlakaṇṭhamahodayaḥ kāryakramasya ādhyakṣyam ūḍhavān । sārasvatātithiḥ āsīt dorbalaprabhākaraśarmā । prā. mṛṇālinīvaryā vidyānandāryaḥ ca ādhunikakāle saṃskṛtasya āvaśyakatāṃ vivṛtavantau । vargasya saṃyojikā ḍā. ke. varalakṣmīḥ kāryakramasya svarūpam uddeśāṃśca prastutavatī । varge pratyahaṃ viduṣāṃ saṃskṛtapravacanāni āyojitāni । jūnamāsasya 21 tame dināṅke antārāṣṭrīyayogadivasaḥ samācaritaḥ । tatra prā. ke.nīlakaṇṭhamahodayena yogasūtrāṇi bodhitāni । saṃskṛtagītānāṃ stotrāṇāṃ kathānāñca mādhyamena pratibhāgibhiḥ saṃskṛtabhāṣābhyāsaḥ suṣṭhu vihitaḥ । saṃskṛtasaptāhāṅgatayā svātantryadinotsavaḥ api āyojitaḥ । tatra amṛtabhāratīmahotsave aṣṭāvadhāna-saṅgītavibhāvarī-bhagavadgītāślokaspardhā-mīmāṃsāparibhāṣā-bhāṣaṇaspardhā-antyākṣarīkauśaladarśanādiṣu śikṣārthibhiḥ bhāgaḥ gṛhītaḥ । dīkṣāntasamārohe dorbalaprabhākaraśarmā, prā. nityānandarāvaḥ, prā. vidyānandaḥ, nideśakaḥ prā. ke. nīlakaṇṭhaḥ ca udbodhya pramāṇapatrāṇi vitīrya pratibhāginaḥ abhinanditavantaḥ ।

koḻikkoḍajanapade saptāhācaraṇasya udghāṭanam

saṃskṛtasaptāhācaraṇasya rājyastarīyamudghāṭanaṃ keralarājye koḻikkoḍjanapade vaibhavena pravṛttam । akṭobar-māsasya navame dināṅke pravṛtte kāryakrame prasiddhaḥ malayālakaviḥ pī.ke.gopī mukhyātithiḥ āsīt । janapadādhyakṣaḥ ḍā.e.valsanaḥ adhyakṣaḥ āsīt । viśiṣṭātithirūpeṇa prā. ī.vi.gopī sannihitaḥ āsīt । ko.raṇajitaḥ saṃskṛtasandeśaṃ pradattavān । vi.ke.rājeśaḥ, ḍā.pī.ke.dīpakarājaḥ, ḍā.e.tyāgarājaḥ, sī.pī.sureśabābuḥ ityādayaḥ bhāṣaṇam akurvan । vividhāḥ kalāsāṃskṛtikakāryakramāḥ api samāyojitāḥ āsan । vividhabhāgīyāḥ kāryakartāraḥ saṃskṛtabāndhavāḥ ca kāryakrame'smin sannihitāḥ āsan ।

kerale vibhāgajanapadakendreṣu saptāhācaraṇam

kerale sarveṣu vibhāgakendreṣu janapadakendreṣu ca saṃskṛtasaptāhasya ācaraṇaṃ vihitam । kalāsāṃskṛtikakāryakramāḥ bālakendrāṇām udghāṭanaṃ, patrācāraśikṣaṇasya pramāṇapatravitaraṇam ityādibhiḥ vividhaiḥ kāryakramaiḥ sampannaṃ rājyasya saṃskṛtasaptāhācaraṇam । kollamjanapadasya saptāhācaraṇakāryakrame ko.raṇajitaḥ mukhyaprabhāṣaṇaṃ kṛtavān । śrī akṣayaḥ, vī.je.śrīkumāraḥ ca sandeśaṃ pradattavantau । pattanantiṭṭajanapade pravṛttasya kāryakramasya udghāṭanaṃ janapadapañcāyatādhyakṣā ku. śrīnādevīkuñjammā kṛtavatī । jyotiṣmayī saṃskṛtasandeśaṃ dattavān । vī.śrīkumāraḥ, vinītaḥ, raghuḥ ityādayaḥ bhāṣaṇam akurvan । vidyāvāridhipadavīṃ prāptavataḥ abhiṣekasya anumodanamapi asmin kāryakrame kṛtam । eraṇākulajanapadīye kāryakrame prasiddhaḥ cākyārkūtkalākāraḥ ḍā.eḍanāḍarājannambyāraḥ adhyakṣaḥ āsīt । ḍā.ke.en.padmakumāraḥ mukhyaprabhāṣaṇaṃ kṛtavān । rājeśakumāraḥ pī.ke. vivekavijayan ityādayaḥ bhāṣaṇam akurvan । tṛśśūrjanapadasya saptāhācaraṇaṃ koḍuṅgallūre kuṭumbasaṅgamarūpeṇa ācaritam । etasya udghāṭanaṃ vivekānandakendrasya pramukhā ḍā. lakṣmīkumārī akarot । ḍā.pī.ke.śaṅkaranārāyaṇaḥ saṃskṛtasandeśaṃ dattavān । ṭī. sundareśan en.prasīdā ityādayaḥ bhāṣaṇam akurvan । pālakkāḍjanapade saptāhācaraṇodghāṭanaṃ rājyādhyakṣeṇa ḍā.pī.ke.mādhavanmahāśayena vihitam । śivānandāśramamaṭhādhīśā svāminī svarūpānandā anugrahaprabhāṣaṇam akarot । bālakendrāṇām udghāṭanam api tayā kṛtam । ḍā. svāmināthaḥ kiṣanuṇṇī, ke.mohanaḥ ityādayaḥ bhāṣaṇam akurvan । malappurajanapadasya saptāhodghāṭanaṃ bālakendrāṇām udghāṭanaṃ ca prasiddhā ādhyātmikaprabhāṣikā indirākṛṣṇakumār akarot । ḍā.sī.pī.śailajā saṃskṛtadinasandeśaṃ dattavatī । nārāyaṇan aḍitirippāḍ adhyakṣaḥ āsīt । dipinaḥ, jigeṣaḥ, akṣayaḥ, abhiṣekaḥ ityādayaḥ bhāṣaṇam akurvan । patrācāraśikṣaṇasya pramāṇapatravitaraṇaṃ, sambhāṣaṇasandeśagrāhakayojanā ityetau kāryakramau api anena saha āyojitau āstām ।

śāmalājīkṣetre saṃskṛtadinam

gujarāte śāmalājīmahāvidyālaye 8.8.22 dināṅke saṃskṛtadinasya āyojanaṃ saṃvṛttam । ādau prā. madhusūdana-vyāsena asya kāryakramasya bhūmikā varṇitā । tadanu ślokagānaṃ, maṇḍalagānaṃ (garabā) ca prastutam । saṃskṛtapracāraprasārapustikā prā. sañjayapaṇḍyamahābhāgena vitīrṇā । prā.varṣāpaṭelayā sūtrasañcālanaṃ kṛtam । kṛtajñatājñāpanaṃ prā. urvaśīpaṭelayā vihitam ।

je.es.es.vidyāsaṃsthāyāṃ saṃskṛtadinācaraṇam

yaḻandūrasthena je.es.es.mahilāsaṃyuktapadavīpūrvamahāvidyālayena agasṭmāsasya 12 dināṅke saṃskṛtotsavaḥ ācaritaḥ । tadaṅgatayā śrī em.ār.śaṅkaraḥ, śrī.ār. umeśaḥ, śrī pi.mahādevasvāmī, śrīmatī em.en.kāvyā ityete krameṇa ādhunikajīvane mahābhāratam, ādhunikajīvane rāmāyaṇam, bhagavadgītāyāḥ prastutatā, vedagaṇitam ityetān viṣayān adhikṛtya udbodhanaṃ kṛtavantaḥ । prācāryaḥ śrī ec.es.candraśekharaḥ adhyakṣatāṃ niravahat । ku.es.kalā, ku. doḍḍatāyī ityete svāgatavacanāni, dhanyavādavacanāni ca uktavatyau । ku.ḍi.es.ramyā kāryakramasya nirvahaṇaṃ kṛtavatī ।

meṭagaḻḻisthena je.es.es.āṅglamādhyama-vidyālayena 12.8.22 dināṅke amṛtamahotsavaṃ nimittīkṛtya saṃskṛtotsavaḥ ācaritaḥ । prādhyāpakaḥ jayarāmabhaṭṭavaryaḥ mukhyātithitvena bhāgam ūḍhvā vedagaṇitādīn adhikṛtya udbodhitavān । mukhyopādhyāyaḥ śrī es.pi.satīśaḥ ādhyakṣyam āvahat । śrīmatī dīpāpraśāntaḥ svāgataṃ vyāhṛtya nirvahaṇam akarot । śrī śivasvāmī dhanyavādān samarpitavān । vidyālayasya vidyārthinaḥ śikṣakādayaḥ ca kāryakrame bhāgam avahan ।

maisūrunagarasthayā je.es.es.prauḍhaśālayā amṛtamahotsavaṃ nimittīkṛtya saṃskṛtasaptāhaḥ ācaritaḥ । tadaṅgatayā agasṭmāsasya navamataḥ pañcadaśaparyantaṃ vividhāḥ kāryakramāḥ anuṣṭhitāḥ । rasapraśnaḥ, vedagaṇitam adhikṛtya upanyāsaḥ, subhāṣitapaṭhanaṃ, vividhāḥ krīḍāḥ, yogakāryakramāḥ, pāritoṣikavitaraṇam ityādiṣu kāryakrameṣu chātrāḥ sotsāhaṃ bhāgam avahan ।

sāhitya-akāḍamyāḥ yuvapuraskāraḥ

prativarṣam iva etasmin api varṣe (2022) kendra-sāhitya-akāḍamīsaṃsthayā yuvapuraskārapradānaṃ ghoṣitam । etasmin varṣe śrutikāniṭakaravaryayā viracitena ‘śrīmatīcaritam’ ityanayā padyakṛtyā ayaṃ yuvapuraskāraḥ prāptaḥ asti । puraskāracayanasamitau āsan - prā.dayānandabhārgavaḥ, prā.ke.pi.keśavan, ḍā.kāmadevajhā ca । puraskāraṃ prāptavatī śrutikāniṭakaravaryā sānandam abhinandyate savācakagaṇena sambhāṣaṇasandeśena ।

**amerikāvārtāḥ**

agasṭmāsasya 14 dināṅke saṃskṛtasaptāhasya ācaraṇena amṛtābhiyānasya samāropaḥ antarjālamādhyamena ācaritaḥ । kāryakrame'smin bhāratasthāyāḥ saṃskṛtabhāratyāḥ upādhyakṣaḥ ḍā. śrīnivāsavarakheḍimahodayaḥ mukhyātithiḥ āsīt । svakīye samāropabhāṣaṇe ‘viśvaguruḥ bhāratam’ iti viṣayam adhikṛtya kathayan saḥ - ‘āryāṇāṃ puṇyabhūmau pūrvasukṛtaphalena labdhajanmanāṃ sarveṣāṃ svakīyaṃ sāttvikam ācaraṇameva bhāratasya viśvagurutvaṃ pratipādayet’ iti vadan sarvān preritavān ।

kahūṭkrīḍā - ‘amṛtābhiyānam amaravīrasmaraṇam’ iti prakalpasya samāropāṅgatvena rāṣṭriyabālaśikṣaṇagaṇena agasṭmāsasya 13 dināṅke kahūṭkrīḍā (online Kahoot Game) āyojitā āsīt । vibhinnebhyaḥ pradeśebhyaḥ pañjīkṛtavatām ānukūlyārthaṃ krīḍākāryakramaḥ dvivāraṃ (madhyāhne dvādaśavādane, rātrau aṣṭavādane ca) sañcālitaḥ । upaṣaṣṭhāḥ janāḥ tatra utsāhena krīḍitavantaḥ । krīḍāyāṃ praśnāḥ bhāratasvātantryodyamasambaddhāḥ āsan ।

viśvasaṃskṛtadinotsavaḥ - ‘amṛtābhiyānam amaravīrasmaraṇam’ ityetasya prakalpasya samāropasaptāhasya pañcame dine, śrāvaṇapūrṇimāyāṃ viśvasaṃskṛtadinotsavaḥ antarjālamādhyamena ācaritaḥ । ādau śrīmatī śrīvidyā gītaṃ gītavatī । prā. śrīmān gopabandhumiśraḥ mukhyātithiḥ bhūtvā saṅghaṭanasya viṣaye bodhayan sarvān preritavān ।

kāryakartṛmelanam - kenaḍādeśasya ṭoroṇṭo-āṇṭeriyo-vibhāgasya vanabhojanakāryakramaḥ agasṭmāsasya 13 dināṅke ‘ṭerrā koṭṭā’ ityetasmin vane āyojitaḥ । asmin abhimukhamelane kāryakartāraḥ bhāgam ūḍhvā santoṣam anubhūtavantaḥ । kāryaviṣaye carcā, krīḍā, bhojanam ityādiṣu ardhadinaṃ yāvat 12 kāryakartāraḥ sotsāhaṃ militavantaḥ ।

‘mama mūlaṃ bhāratam’ - bhāratasvātantryotsavasya aṅgatvena āyojiteṣu vividheṣu kāryakrameṣu anyatamaḥ āsīt ‘mama mūlaṃ bhāratam’ ityanena nāmnā ‘yūṭyūb’vāhinyā āyojitaṃ kiñcana ādyaṃ pradarśanam । amerikādeśe jātāḥ, pravṛddhāśca upaviṃśāḥ bhāratamūlāḥ yuvānaḥ svadṛṣṭyā bhārataṃ nāma kimiti laghudṛśyamudraṇāni nirmāya samarpitavantaḥ āsan । agasṭmāsasya ekatriṃśati lokāya arpitam ādyapradarśanam upasahasrāḥ janāḥ dṛṣṭvā dṛśyamudraṇamādhyamena sva-vicārān prakaṭīkṛtavataḥ । yūnaḥ nitarāṃ ślāghitavantaḥ ।

bhāratabhāratīpustakānāṃ saṃkṣiptaṃ vivaraṇam - agasṭ-māsasya 12 dināṅke amṛtābhiyānasamāropakāryakramasya ṣaṣṭhe dine 15 ‘sephal’śikṣārthinaḥ militvā 22 bhāratabhāratīpustakānāṃ paricayaṃ saṃskṛtena suṣṭhu kāritavantaḥ । ‘sephal’yojanāyāḥ adhyāpike vinītālatābhaginyau pratyekaṃ chātrāya viṣayacayanam, abhyāsaṃ ca kāritavatyau āstām ।

jāhnavīsaṃskṛtaśibiram

sapṭambarmāsasya tṛtīyadināṅkāt ārabhya pañcamadināṅkaparyantaṃ tridinātmakam āvāsīyaśibiram amerikādeśe nyūjersīrājye susampannam । viṃśateḥ rājyebhyaḥ āgatāḥ 196 śibirārthinaḥ śibire'smin utsāhena bhāgam ūḍhavantaḥ । prātaḥkāle 6ḥ30 vādanataḥ rātrau 10ः00 vādanaparyantaṃ sarve śibirārthinaḥ yogavyāyāmavarge, staraśaḥ āyojiteṣu adhyāpanavargeṣu, sāmūhikakrīḍāyāṃ, satsaṅge, manorañjane ca nimagnāḥ
abhavan । pratidinaṃ manorañjanakāryakramāḥ śibirārthibhiḥ suṣṭhu pradarśitāḥ । bhāratāt śrīmān rāmasubramaṇyavaryaḥ āgatya prauḍhān śukanādopadeśaṃ meghadūtaṃ ca pāṭhitavān । śibire 11 vargāḥ āyojitāḥ āsan । 12 prauḍhaśikṣakāḥ, upatriṃśāḥ bālayuvaśikṣakāḥ, naike sahakartāraśca jāhnavīkuṭumbaśibirasya saphalatāyai nitarāṃ pariśramaṃ kṛtavantaḥ ।
