+++
title = "08 लक्ष्म्याः निवासः * (सं) अम्बा"

+++
**लक्ष्म्याः निवासः**

**\* (सं) अम्बातनयः**

गावः लोके पूज्याः भवन्ति । गोषु वासेन ममापि गौरवं वर्धेत’ इति विचिन्त्य लक्ष्मीदेवी कदाचित् गवां समूहम् उपसर्प्य स्वपरिचयम् उक्त्वा प्रार्थितवती - ‘‘अहं भवतीषु वासं कर्तुम् इच्छामि । तदर्थम् अनुज्ञा दातव्या’’ इति ।

तदा गावः उक्तवत्यः - ‘‘पूज्ये ! भवती पूजार्हा अस्ति इति तु सत्यम् एव । किन्तु चञ्चलत्वेन भवत्![](magazine_images/img-1664541708Balamodini1.jpg)याः अपख्यातिः अपि अस्ति । येषु भवती निवसेत् ते गर्वयुक्तं व्यवहारं कुर्वन्ति इति प्रवादः अपि श्रूयते । अतः भवत्यै आश्रयं दातुं न इच्छामः वयम्’’ इति ।

‘‘अनाहूतः सन् यः उपस्थितः भवति तस्य गौरवं नश्यति इति वचनं श्रूयते लोके । मम सा एव दशा जाता । मां प्राप्तुं सर्वे इच्छन्ति, प्रयतन्ते च । अतः मम तिरस्कारः न उचितः’’ - लक्ष्मीः अवदत् ।

‘‘वयं भवतीं न तिरस्कुर्मः । अस्माकम् आश्रयणं मास्तु इति एतावत् एव वदामः । भवत्याः आशीर्वादम् इच्छामः वयम् ।...’’

‘‘भवत्यः गुणवत्यः परोपकारशीलाः च । लोके महान् आदरः अस्ति भवतीनां विषये । अतः कस्मिंश्चित् अङ्गे वासाय अवसरः दीयताम् । शरणागता अस्मि अहम् । शरणागतरक्षणं भवतीनां कर्तव्यम् एव ननु ?’’

‘‘अस्तु नाम । शरणागतानां रक्षणं कर्तव्यम् एव । अतः भवती गोमूत्रे गोमये च वासं कर्तुम् अर्हति । तेन गोमयगोमूत्रयोः महत्त्वम् इतोऽपि वर्धेत ।...’’

लक्ष्मीः एतत् अङ्गीकृतवती । तस्मात् एव दिनात् तया गोमूत्रे गोमये च वासः आरब्धः ।





**lakṣmyāḥ nivāsaḥ**

**\* (saṃ) ambātanayaḥ**

gāvaḥ loke pūjyāḥ bhavanti . goṣu vāsena mamāpi gauravaṃ vardheta’ iti vicintya lakṣmīdevī kadācit gavāṃ samūham upasarpya svaparicayam uktvā prārthitavatī - ‘‘ahaṃ bhavatīṣu vāsaṃ kartum icchāmi . tadartham anujñā dātavyā’’ iti .

tadā gāvaḥ uktavatyaḥ - ‘‘pūjye ! bhavatī pūjārhā asti iti tu satyam eva . kintu cañcalatvena bhavatyāḥ apakhyātiḥ api asti . yeṣu bhavatī nivaset te garvayuktaṃ vyavahāraṃ kurvanti iti pravādaḥ api śrūyate . ataḥ bhavatyai āśrayaṃ dātuṃ na icchāmaḥ vayam’’ iti .

“anāhūtaḥ san yaḥ upasthitaḥ bhavati tasya gauravaṃ naśyati iti vacanaṃ śrūyate loke . mama sā eva daśā jātā . māṃ prāptuṃ sarve icchanti, prayatante ca . ataḥ mama tiraskāraḥ na ucitaḥ’’ - lakṣmīḥ avadat .

“vayaṃ bhavatīṃ na tiraskurmaḥ . asmākam āśrayaṇaṃ māstu iti etāvat eva vadāmaḥ . bhavatyāḥ āśīrvādam icchāmaḥ vayam ....’’

“bhavatyaḥ guṇavatyaḥ paropakāraśīlāḥ ca . loke mahān ādaraḥ asti bhavatīnāṃ viṣaye . ataḥ kasmiṃścit aṅge vāsāya avasaraḥ dīyatām . śaraṇāgatā asmi aham . śaraṇāgatarakṣaṇaṃ bhavatīnāṃ kartavyam eva nanu ?’’

“astu nāma . śaraṇāgatānāṃ rakṣaṇaṃ kartavyam eva . ataḥ bhavatī gomūtre gomaye ca vāsaṃ kartum arhati . tena gomayagomūtrayoḥ mahattvam ito'pi vardheta ....’’

lakṣmīḥ etat aṅgīkṛtavatī . tasmāt eva dināt tayā gomūtre gomaye ca vāsaḥ ārabdhaḥ .
