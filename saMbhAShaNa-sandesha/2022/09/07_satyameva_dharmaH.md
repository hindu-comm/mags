+++
title = "07 सत्यमेव धर्मः असदाचरणं नूनमधर्"

+++
सत्यमेव धर्मः

असदाचरणं नूनमधर्मः ।

असदाचरणं त्वघं ददाति

अधिजनः नरकं नु प्रयाति ॥

 आलस्यं दुर्गुणः प्रमादः ।

 आलस्येन भवति त्ववसादः ।

 सद्व्यवहारः नूनं धर्मः

 सत्यमेव धर्मः ॥

मनस्संयमः सदा करणीयः

सन्मार्गस्तु सदा ग्रहणीयः ।

क्रोधभावना नूनं त्याज्या

सद्विद्या ननु सदा हि ग्राह्या ॥

 असत्कामना विवर्जनीया

 चञ्चलता नूनं त्वपनेया ।

 ननु शालीनस्वभावो धर्मः

 सत्यमेव धर्मः ॥

पश्येदं लोकस्य जीवनम्

नूनमिदं दुःखानां सदनम् ।

अत्र वञ्चना त्वत्र कामना

नात्र विद्यते सुहृद्भावना ।

सहजवृत्तिः नात्र विद्यते ।

ग्रन्थिर्नूनं नात्र भिद्यते ।

श्रेष्ठो ननु मानवताधर्मः ।

सत्यमेव धर्मः ॥

\* डा.रामेश्वरप्रसादगुप्तः, दतिया (म.प्र.)
