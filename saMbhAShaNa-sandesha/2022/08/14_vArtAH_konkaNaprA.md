+++
title = "14 वार्ताः कोङ्कणप्रान्तस्य कल्या"

+++
**वार्ताः**

कोङ्कणप्रान्तस्य कल्याणजनपदे शिबिराणि

कोङ्कणप्रान्तस्य कल्याणजनपदे पञ्च शिबिराणि आयोजितानि आसन् । डोम्बिवलीनगरे चत्वारि शिबिराणि कल्याणनगरे एकं शिबिरं च आयोजितम् आसीत् । शिबिराणि जून्मासस्य प्रथमतः १५ पर्यन्तं प्राचलन् । शिबिरशिक्षकाः आसन् - श्री दिलीपशितोळे, श्री किशोररावः, सौ. स्वातीदेसाई, यशोदाबेहरे सौ. रोहिणीपरदेशी च । एतेषु १३२ शिक्षार्थिनः भागं गृहीतवन्तः । शिबिराणां समारोपकार्यक्रमे स्थानिकप्रभाविजनाः आगत्य मार्गदर्शनं कृतवन्तः । २० कार्यकर्तारः सर्वत्र गत्वा कार्ये साहाय्यं कृतवन्तः ।

सौराष्ट्रगुर्जरप्रान्तयोः बालकेन्द्रप्रशिक्षणवर्गः

सौराष्ट्रगुर्जरप्रान्तयोः त्रिदिनात्मकः बालकेन्द्रप्रशिक्षणवर्गः सोमनाथसंस्कृतविश्वविद्यालयस्य सहयोगेन सौराष्ट्रप्रान्ते गुर्जरराज्ये वेरावलनगर्यां जूनमासस्य ३ दिनाङ्कतः ५ दिनाङ्कपर्यन्तं सम्पन्नः । वर्गस्य उद्घाटनसत्रे मुख्यातिथिरूपेण श्री ओमप्रकाश-जाटमहोदयः (सहायकारक्षकाधीक्षकः, गीरसोमनाथ), सारस्वतातिथिरूपेण डॉ. उ. वेङ्कटरमणमूर्तिः, विशिष्टोपस्थितिरूपेण श्री कृष्णप्रसादनिरौला, अध्यक्षरूपेण सो.सं. विश्वविद्यालयस्य कुलपतिः डॉ. ललितपटेलः च उपस्थिताः आसन् । अस्मिन् वर्गे ६५ शिक्षार्थिन्यः भागं गृहीतवत्यः । अस्मिन् वर्गे १९ जनपदानां, १७ नगराणां १६ ग्रामाणां प्रातिनिध्यम् आसीत् । जाह्नवीशुक्ला वर्गाधिकारिणी आसीत् । अ.भा. बालकेन्द्रप्रमुखः वेङ्कटरमणमूर्तिः, चिन्मयामशेकरः, वैदेही- भगिनी, ख्यातिदेशपाण्डे, धनेश्रीभट्ट च प्रशिक्षणं दत्तवन्तः । वर्गस्य समापनकार्यक्रमः ५.६.२२ दिनाङ्के अभवत् । मुख्यातिथिरूपेण श्री रवीन्द्रखताळे, सारस्वतातिथिरूपेण श्री कृष्णप्रसादनिरौला, अध्यक्षरूपेण डॉ. ललितपटेलः च उपस्थिताः आसन् । सौराष्ट्रप्रान्तमन्त्री डॉ. पङ्कजत्रिवेदी, सहमन्त्री डॉ. ललितपटेलः च विभागशः गोष्ठीं स्वीकृतवन्तौ । वर्गे डॉ. आशामाढक व्यवस्थाप्रमुखा, डॉ. पायलभट्ट नियन्त्रिका, कोमलभट्टः शिक्षणप्रमुखा च आसन् ।

काश्यपन्स्मृतिभवनस्य उद्घाटनम्

जून्मासे ८.६.२२ दिनाङ्के मदुरैमहानगरे प्रगतिवादि-लेखकसङ्गेन ‘काश्यपन्-अरङ्गम्’ इत्येतत् काश्यपन्स्मृतिभवनं लोकाय अर्पितम् । काश्यपन्महोदयः १३.१.२० तमे दिनाङ्के नागपुरे दिवङ्गतः । तस्य प्रायः सर्वाः कथाः संस्कृतेन अनूदिताः, सम्भाषणसन्देशः, संस्कृतभवितव्यम्, रसना इत्यादिषु प्रकाशिताः च । तेन द्विशताधिकाः कथाः लिखिताः । सः अनेकपुरस्कारैः सम्मानितः । ‘वेण्पुरा’महोदयेन ‘व्यक्तित्वम् अस्माकम् अधिकारः, समष्टित्वम् अस्माकं बलम्’ इति शीर्षके सम्यक् भाषणं दत्तम् ।

उत्तरतमिल्नाडुप्रान्तस्य शिक्षकप्रशिक्षणशिबिरम्

जून्मासस्य द्वितीयदिनाङ्कात् आरभ्य द्वादशदिनाङ्कपर्यन्तम् आवासीयशिक्षकप्रशिक्षणशिबिरं सेलम्नगरे प्राचलत् । शिबिरेऽस्मिन् १२० जनाः भागं गृहीतवन्तः । अस्य उद्घाटनसत्रे दक्षिणक्षेत्रस्य शिक्षणप्रमुखः डॉ. रामचन्द्रमहोदयः, उत्तरतमिल्नाडुप्रान्तस्य अध्यक्षः डॉ.जयदेवमहोदयः वैश्यमहाविद्यालयस्य प्रधानाचार्यः श्रीमान् वेङ्कटेशमहोदयः, प्रसिद्धः वैद्यः डॉ.अर्धनारीश्वरमहोदयः च अतिथयः आसन् । अस्मिन् शिबिरे एकस्मिन् दिने पूज्यपादाः मन्नार्गुडीसेण्डलङ्कारजीयर्-स्वामिनः अपि आगत्य सर्वेभ्यः संस्कृतसेवार्थिभ्यः आशीर्वचनानि दत्तवन्तः । अस्मिन् शिबिरे गीताङ्गणनामिका गीतामृतकार्याणां प्रदर्शिनी काचित् संस्थापिता । अ.भा. सङ्घटनमन्त्री श्रीमान् दिनेशकामतः अपि प्रशिक्षणे भाषणं कृतवान् । प्रशिक्षणस्य अन्तिमदिनद्वयम् अ.भा.मन्त्री श्री सत्यनारायणभट्टः प्रशिक्षणार्थम् आगतः । प्रशिक्षणे भगवद्गीतायाः एकादशाध्यायस्य पारायणत्वेन वैजयन्तीकार्यक्रमः अपि आचरितः । कार्यक्रमान्ते भारतीपूजा कार्यकर्तृमेलनं च सुष्ठु समाप्तम् ।

हमीरपुरजनपदे प्रान्तप्रशिक्षणवर्गः

हिमाचलप्रदेशे हमीरपुरजनपदे जून्मासस्य दशमतः एकविंशतिपर्यन्तं प्रान्तप्रशिक्षणवर्गः आयोजितः । वर्गस्य समारोपावसरे अ.भा.महामन्त्री श्री श्रीशदेवपुजारिः मुख्यवक्तृरूपेण उपस्थितः आसीत् । स्वीये उद्बोधने महामन्त्रिणा संस्कृतप्रचारप्रसाराय यूनाम् आह्वानं कृतम् । एतस्मिन् प्रशिक्षणवर्गे उपसप्तताः प्रशिक्षणार्थिनः आसन् । वर्गाधिकारिरूपेण प्रान्तशिक्षणप्रमुखः डा.मुकेशकुमारः मुख्यशिक्षकरूपेण श्रीमान् केवलः च आसीत् । डा.प्रदीपशर्मा, श्री टेकचन्दः, श्री कमलेशः, श्री रामलालः इत्यादयः अपि समुपस्थिताः आसन् ।

हमीरपुरजनपदे शिबिरस्य समारोपः

हिमाचलप्रदेशे हमीरपुरजनपदे हिमाचलप्रदेश-तकनीकी-विश्वविद्यालये जून्मासस्य नवमतः द्वाविंशतिपर्यन्तम् आयोजितस्य सम्भाषणशिबिरस्य समारोपः २२ दिनाङ्के अभूत् । समारोपावसरे अ.भा.सम्पर्कप्रमुखः श्रीमान् डा. नन्दकुमारः मुख्यवक्तृरूपेण समुपस्थितः । मुख्यातिथिरूपेणकुलपतिः श्रीमान् प्रा.शशिकुमारधीमानमहोदयः, अध्यक्षरूपेण कुलसचिवः श्री अनुपमकुमारठाकुरः च उपस्थितौ आस्ताम् । कार्यक्रमे विज्ञानप्रदर्शिन्याः आयोजनम् अपि कृतम् आसीत् । अवसरेऽस्मिन् शिबिरशिक्षकः डा.प्रदीपशर्मा, जिल्ला-भाषाधिकारी श्रीमान् निकूराममहोदयः, विश्वविद्यालयीयाः प्राध्यापकाः छात्राः च उपस्थिताः आसन् ।

कर्णाटकोत्तरप्रान्ते सम्भाषणवर्गः

जून्मासस्य २६ दिनाङ्कतः जुलैमासस्य पञ्चमदिनाङ्कपर्यन्तं कर्णाटकोत्तरप्रान्ते आन्लैन्द्वारा संस्कृतसम्भाषणवर्गः सम्पन्नः । अस्य समारोपकार्यक्रमे कर्णाटकोत्तरप्रान्तसहमन्त्री श्री शिवरुद्रय्यः अतिथिरूपेण आगतः आसीत् । वर्गे विविधेभ्यः स्थानेभ्यः आगताः ५० वर्गार्थिनः भागं गृहीतवन्तः । एतं वर्गं श्रीमती चन्नम्मा चालितवती ।

बेल्लब्बिग्रामे संस्कृतसम्भाषणवर्गः

विजयपुरमण्डलस्य कृष्णानदीतटे विद्यमाने बेल्लब्बिग्रामे १६.६.२२ तः ७.७.२२ पर्यन्तं संस्कृतसम्भाषणवर्गः अभवत् ।

कर्णाटकोत्तरप्रान्ते शिक्षककौशलवर्गः

उत्तरप्रान्ते जून्मासे १७ दिनाङ्कतः २२ दिनाङ्कपर्यन्तम् आन्लैन्द्वारा शिक्षककौशलवर्गः सम्पन्नः । वर्गे प्रान्तसङ्घटनमन्त्री श्री लक्ष्मीनारायणः श्रीमती चन्नम्मा, श्रीमती शारदा, श्रीमती कृष्णवेणी, श्रीमती शैलजा, श्रीमती आरती इत्येते शिक्षकाः मार्गदर्शनं कृतवन्तः । प्रान्तस्य विविधेभ्यः स्थानेभ्यः आगताः २५ शिक्षार्थिनः वर्गे उपस्थिताः आसन् । वर्गस्य अन्तिमे दिने क्षेत्रीयमन्त्रिणः श्री उ.रमणमूर्तेः मार्गदर्शनम् आसीत् ।

विजयवाडानगरे बालकेन्द्रशिक्षकप्रशिक्षणवर्गः

प्रान्तस्तरीयः दिनद्वयात्मकः बालकेन्द्रशिक्षकप्रशिक्षणवर्गः आन्ध्रप्रदेशे विजयवाडानगरे जुलैमासे ९,१० दिनाङ्कयोः सञ्जातः । वर्गे ६३ महिलाः ७ पुरुषाः च भागम् ऊढ्वा बालकेन्द्रचालनस्य प्रशिक्षणं प्राप्तवन्तः ।

शिक्षकेभ्यः सततव्यावसायिकविकासकार्यक्रमः

नूतनशिक्षानीतेः अङ्गतया सर्वेभ्यः शिक्षकेभ्यः सततव्यावसायिकविकासकार्यक्रमः संस्कृतसंवर्धनप्रतिष्ठानेन देहलीसर्वकारस्य राज्यशैक्षिकानुसन्धानप्रशिक्षणपरिषदः (SCERT) सहयोगेन ५० मुख्यप्रशिक्षकाणां (Master Trainer) कृते प्रशिक्षकप्रशिक्षणं समायोजितम् । प्रशिक्षणमिदम् उत्तराखण्डराज्यस्य देहरादूनजनपदे पौन्धास्थे गुरुकुले जूनमासस्य २८ दिनाङ्कात् जुलैमासस्य द्वितीयदिनाङ्कं यावत् प्राचलत् । प्रशिक्षणमिदं डा. वी. के.पाठकः, डा. चञ्चलझा, डा. चान्दकिरणसलूजा इत्येतेषां मार्गनिर्देशने प्राचलत् । संस्कृत-संवर्धनप्रतिष्ठानस्य पञ्च शोधाध्येतारः संसाधकरूपेण प्रशिक्षणं प्रदत्तवन्तः । प्रशिक्षणस्य उद्घाटनसमारोहे समापनसमारोहे च पौन्धागुरुकुलस्य आचार्यः श्री धनञ्जयवर्यः अध्यापकान् सम-बोधयत् । अस्य समापनसमारोहे ऑनलैनरूपेण प्रशिक्षकैः सह युक्तौ रा.शै.अ.प्र.परिषदः निदेशकः श्री रजनीशकुमारसिंहः उपनिदेशकः डा. नाहरसिंहः च उद्बोधनं कृतवन्तौ ।

केरलराज्ये राज्यसमितिमेलनम्

केरले विश्वसंस्कृतप्रतिष्ठानस्य वार्षिकयोजनायै राज्यसमितेः दिनद्वयात्मकं मेलनं प्राचलत् । जून्मासस्य ११,१२ दिनाङ्कयोः कोडुङ्गलूर्राज्यकार्यालये प्रवृत्तेऽस्मिन् मेलने राज्यसमितिसदस्याः भागं स्वीकृतवन्तः । दक्षिणक्षेत्रसङ्घटनमन्त्री श्री म. श्रीरामः मार्गदर्शकः आसीत् । गोष्ठ्यां अ.भा.सम्पर्कप्रमुखः श्री प.नन्दकुमारः, राज्योपाध्यक्षः श्री वी.जे.श्रीकुमारः, कार्यदर्शी श्री वी.के.राजेशः, सहकार्यदर्शी श्री वि.श्रीकुमारः, श्री वसुवजः अन्ये उत्तरदायित्ववन्तः सदस्याः च भागं गृहीतवन्तः । विविधेषु सत्रेषु कार्ययोजना, चर्चा, मार्गदर्शनं च आसीत् ।

वेदव्यासपरिसरे सम्भाषणसन्देशम् उद्दिश्य परिचर्चा

हिमाचलप्रदेशे के.सं.विश्वविद्यालयस्य वेदव्यासपरिसरे सम्भाषणसन्देशमासिकपत्रिकाम् उद्दिश्य परिचर्चायाः आयोजनं कृतम् । परिचर्चासत्रस्य अस्य मुख्यवक्ता सहसम्पादकः डा.सचिनकठालेमहोदयः आसीत् । कार्यक्रमस्य अध्यक्षता निरूढा परिसरनिदेशकेन प्रो.मदनमोहनपाठकवर्येण । अस्मिन् अवसरे डा.मञ्जुनाथभट्टः, डा.मनीषजुगरानः, डा. प्रदीपशर्मा, डा.प्रतिज्ञा आर्या, डा.मुकेशशर्मा, डा.श्रीनाथधरद्विवेदी, डा. श्यामबाबूः, डा.योगेशपाण्डेयः, डा.सत्यनारायणः, डा.पीयूषकुमारत्रिपाठी, अन्ये आचार्याः शोधच्छात्राः, छात्राश्च उपस्थिताः आसन् । कार्यक्रमसंयोजकेन डा.पुरुषोत्तमेन धन्यवादार्पणं
कृतम् । डा.विनोदशर्मा मञ्चसञ्चालनम् अकरोत् । डा.दीपकुमारः, डा.के.मनोज्ञा, डा.भूपेन्द्रओझाः परिसरच्छात्राः च स्वागतम् अभिनन्दनं च कृतवन्तः ।

केरले विभागस्तरे नैपुण्यवर्गः

केरलराज्ये जुलैमासस्य ९, १० दिनाङ्कयोः विश्वसंस्कृतप्रतिष्ठानेन विविधेषु विभागेषु विभागस्तरे कार्यकर्तॄणां दिवसद्वयात्मकः आवासीयः नैपुण्यवर्गः आयोजितः असीत् । पत्तनंतिट्टविभागे तु तिरुवल्लाशङ्करविद्यापीठे प्रवृत्ते वर्गे राज्यसमितिसदस्यः श्री शशी पी.आर्, सहकार्यदर्शी श्री वी. श्रीकुमारः, जनपदसंयोजकः श्री विनीतः च मार्गदर्शनम् अकुर्वन् । एरणाकुलविभागस्य नैपुण्यवर्गे राज्यसम्पर्कप्रमुखः श्री पी.के.शङ्करनारायणः, राज्यकोशप्रमुखः श्री टी.सी.सजीवः च मार्गदर्शनम् अकुरुताम् । कोषिक्कोड्विभागे प्रवृत्ते नैपुण्यवर्गे राज्यकार्यदर्शी श्री वी.के.राजेशः, राज्यशिक्षणप्रमुखः श्री पी. के.दीपकराजः, जनपदकार्यदर्शी श्री परमेश्वरः एन्.टी इत्यादयः मार्गदर्शकाः आसन् । नैपुण्यवर्गेषु कार्यपद्धतेः सङ्घटनस्वरूपस्य च विषये मार्गदर्शनं सञ्जातम् ।

सम्भाषणसन्देशपत्रिकायाः पठितृसम्मेलनम्

सम्भाषणसन्देशस्स्य पठितृसम्मेलनकार्यक्रमः भोपालनगरे मानसरोवरविश्वविद्यालयस्य आयुर्वेदविभागे सम्पन्नः । कार्यक्रमे उपशताः जनाः आसन् । अस्मिन् कार्यक्रमे सहसम्पादकः डा. सचिनकठाले मध्यभारतप्रान्तस्य प्रान्तसङ्घटनमन्त्री डा. जागेश्वरपटले प्राचार्यः डा. अनुरागसिंहराजपुतः, अन्ये छात्राः प्राध्यापकाः च उपस्थिताः आसन् । मालवाप्रान्तस्य इन्दौरमहानगरस्य सम्भाषणसन्देशपाठकमेलनं जून्मासस्य द्वादशे दिनाङ्के सम्पन्नम् । सम्भाषणसन्देशस्य सहसम्पादकः सचिनकठाले मुख्यवक्ता आसीत् । अध्यक्षता मालवाप्रान्तस्य न्यासाध्यक्षेण हेमन्तमुङ्गीमहोदयेन निरूढा ।

सं.भा.बेळगावनगरकार्यालयस्य उद्घाटनम्

कर्णाटकोत्तरभागस्थस्य बेळगावनगरस्य कार्यालयः १३ दिनाङ्के लोकाय समर्पितः । भवनदाता श्री मिलिन्दबडकुन्द्रीवर्यः ससन्तोषं भवनमिदं संस्कृतकार्याय अददात् । अध्यक्षरूपेण श्री कृष्णप्रभुः समागतः आसीत् । कार्यक्रमेऽस्मिन् ५० कार्यकर्तारः उपस्थिताः आसन् ।

संस्कृतेन शपथग्रहणम्

राजस्थानतः राज्यसभार्थं चितः भा.ज.पक्षस्य घनश्यामतिवारिवर्यः ८.७.२२ दिनाङ्के राज्यसभायां संस्कृतेन शपथ-ग्रहणम् अकरोत् । इतः पूर्वं षड्वारम् अयं राजस्थानविधानसभासदस्यत्वेन चितः आसीत् । राजस्थानसर्वकारे विद्युन्मन्त्रिरूपेण, शिक्षामन्त्रिरूपेण, आहारमन्त्रिरूपेण, न्यायमन्त्रिरूपेण, भारतीयजनतापक्षस्य अध्यक्षरूपेण, कार्यदर्शिरूपेण च उत्तरदायित्वानि निरूढवान् आसीत् अयम् । उत्तराखण्डतः राज्यसभार्थं चिता भा.ज.पक्षीया कल्पनासैनी अपि संस्कृतेनैव शपथग्रहणम् अकरोत् । सेवाभारत्यां शिक्षिकारूपेण वृत्तिजीवनम् आरब्धवती एषा ततः भारतीयजनतापक्षस्य रूर्किमण्डलस्य अध्यक्षारूपेण, उत्तराखण्डसर्वकारे उपेक्षितायोगस्य अध्यक्षरूपेण, नेशनल्फर्टिलाइजर्स-आयोगस्य निदेशिकारूपेण च कार्यं कृतवती । संस्कृतेन शपथग्रहणं कृतवन्तौ एतौ अभिनन्दति सवाचकगणः सम्भाषणसन्देशः ।

अक्षरे सम्भाषणशिबिरम्

कर्णाटके बेङ्गलूरुनगरे अक्षरभवने जून्मासस्य १३ दिनाङ्कतः २४ दिनाङ्कपर्यन्तं सम्भाषणशिबिरं प्राचलत् । शिबिरेऽस्मिन् ३५ शिक्षार्थिनः भागम् अगृह्णन् । समारोपकार्यक्रमे भगिनी श्रीमती उपस्थाय शिक्षार्थिनः उदबोधयत् । भगिनी स्वातिरेखा शिबिरमेतत् अचालयत् ।

अम्भृणीकन्यागुरुकुले सम्भाषणशिबिरम्

मैसूरुनगरे जयनगरे अम्भृणीकन्यागुरुकुले जुलैमासस्य १ दिनाङ्कतः १० दिनाङ्कपर्यन्तं सम्भाषणशिबिरं प्राचलत् । शिबिरे १६ शिक्षार्थिनः आसन् ।भारतीयोगधाम्नः आगतः मुख्यातिथिः मधुकेश्वरवर्यः हितवचनानि वदन् सर्वान् प्रेरितवान् । अम्भृणीगुरुकुलस्य मुख्याचार्यः श्री बि.एन्. विजयेन्द्राचार्यः, मैसूरुनगरस्य संस्कृतभारत्याः संयोजकः गणेशः, कोशप्रमुखः सुब्रह्मण्यः, संस्कृताभिमानिनः च कार्यक्रमे आसन् ।

राणीबेन्नूरुनगरे शालासु संस्कृतम् इत्यस्याः शुभारम्भः

कर्णाटके राणीबेन्नूरुनगरे जुलैमासस्य ७ दिनाङ्के ‘शालासु संस्कृतम्’ इत्यस्याः योजनायाः अङ्गतया, अस्याः योजनायाः राज्याध्यक्षेण श्री एस्.के.शेषाचलवर्येण हावेरीजनपदस्य संस्कृताध्यापनं कर्तुम् उत्सुकेभ्यः विद्यालयेभ्यः फलकानि वितीर्णानि । ‘ओम्पब्लिक्स्कूल्’सभाङ्गणे प्रवृत्ते अस्मिन् कार्यक्रमे उद्घाटिकारूपेण रुक्मिणीसावकारवर्या उपस्थिता आसीत् । विविधाः गण्याः कार्यक्रमेऽस्मिन् उपस्थिताः आसन् । के.लीलावती स्वागतं व्याहृतवती । गायत्री वन्दनार्पणं विहितवती । श्रीरामः कार्यक्रमस्य निर्वहणम् अकरोत् ।

बीरूरुनगरे संस्कृताध्ययनस्य शुभारम्भः

जुलैमासे ६ दिनाङ्के कर्णाटके बीरूरुनगरे सर्वकारीयोच्चप्राथमिकविद्यालये संस्कृताध्ययनस्य आरम्भस्य उद्घाटनकार्यक्रमः प्रवृत्तः । तत्र शालाभिवृद्धिसमितेः अध्यक्षः श्री चिरागमेहतः उद्घाटनभाषणम् अकरोत् । एस्.के.शेषाचलः साङ्केतिकरूपेण छात्रेभ्यः पुस्तकानि वितीर्णवान् । कार्यप्रमे श्री गिरीशः, श्री गुरुप्रसादः, श्री राजेशः, श्री गोपालगुप्तः इत्यादयः उपस्थिताः आसन् । मुख्यशिक्षकः श्री जयण्णः स्वागतं व्याहरत् । शिक्षिका वीणा धन्यवादान् समर्पितवती ।

बागलकोटेनगरे प्रशिक्षककौशलवर्गः

कर्णाटके बागलकोटनगरे जुलैमासस्य ९,१० दिनाङ्कयोः बालकेन्द्रशिक्षकप्रशिक्षणवर्गः प्राचलत् । कर्णाटकोत्तरप्रान्तस्य विभिन्नेभ्यः प्रदेशेभ्यः आगताः २७ शिक्षार्थिनः वर्गे भागम् अवहन् । वर्गस्य उद्घाटनं उत्तरप्रान्तस्य सङ्घटनमन्त्री श्री लक्ष्मीनारायणः, प्रान्तगणसदस्यः श्री बासूर्महोदयः च कृतवन्तौ । श्री शिवरुद्रय्यः प्रास्ताविकम् अवदत् । श्रीमती पूजा कार्यक्रमस्य निर्वहणं, मौनेशपत्तारः स्वागतपरिचयं च अकुरुताम् । मौनेशपत्तारः, नारायणपत्तारः, वीरेशः, सुप्रिया, ज्योतिः, लक्ष्मीः, माधवी, अनिता, पद्मा, राजमणी इत्यादयः प्रबन्धकरूपेण कार्यं कृतवन्तः । मनोजबापटः, लक्ष्मीनारायणः, शारदाकुलकर्णी, शिवरुद्रय्यः च वर्गे मार्गदर्शनं कृतवन्तः ।

**अमेरिकवार्ता**

जार्जियाराज्यस्य सुवानीकेन्द्रस्य वार्षिकोत्सवः मेमासे सुसम्पन्नः । केन्द्रे पठन्तः बालकाः, युवकाः, प्रौढाश्च श्लोकगीतरूपकादीनि प्रदर्श्य कार्यक्रमे उपस्थितान् सर्वान् मोदितवन्तः । अस्माकं धर्मसंस्कृत्योः संरक्षणार्थं संस्कृतम् अपेक्षितम् इति कथयन् मुख्यातिथिः प्रौढशिक्षणविभागस्य राष्ट्रियसंयोजकः श्री प्रेमकुमारमहोदयः अटलाण्टासंस्कृतपरिवारः वर्धतामिति प्रेरितवान् ।

अमेरिकादेशे उन्नतविद्यालयस्य छात्रैः विदेशभाषारूपेण वर्षत्रयं संस्कृतं यत्र पठ्यते तस्य ग्इएशिक्षणकार्यक्रमस्य स्नातकोत्सवः जून्मासस्य पञ्चमे दिनाङ्के अन्तर्जालमाध्यमेन समायोजितः । कार्यक्रमस्य आरम्भे अस्याः योजनायाः निदेशकः गिरिधरवर्यः स्वागतीकृतवान् । छात्रौ श्वेताकार्तिकेयः, श्रीहरियेचङ्गुञ्जः च स्नातकप्रतिनिधिभाषणं कृतवन्तौ । अ.सं. भारत्याः सभापतिः श्री प्रसादकैपवर्यः जीवनस्य संवर्धनाय आधुनिकविज्ञानशास्त्राणाम् इव संस्कृतस्य उपयोगः अपि भवितुम् अर्हति इति सोदाहरणं बोधयित्वा स्नातकान् प्रेरितवान् । मुख्यातिथिः पद्मश्रीः श्रीमान् सुभाषकाक्वर्यः - ‘विश्वे सर्वेषु क्षेत्रेषु वर्तमानाः समस्याः संस्कृतमाध्यमेनैव निवारिताः भवेयुः । प्रपञ्चे यथा धनसमृद्धिः तथैव आत्मविकासः अपि आवश्यकः । अस्माकं संस्कृतेः मूलम् आध्यात्मिकता । मनुष्यस्य स्वभावः आत्मत्वं, न तु देहत्वम् । विज्ञानमूलेन Quantum Mechanics इत्येतेन साकं वेदान्तस्य समन्वयः अस्ति । अतः स्वजीवनस्य विकासाय संस्कृतं पठेम, पाठयेम, प्रसारयेम च’ इति उक्त्वा सर्वान् प्रेरितवान् ।

कन्नेक्टिकट्संस्कृतकेन्द्रस्य वार्षिकोत्सवः जून्मासस्य ११ दिनाङ्के उत्तमरीत्या झूम्द्वारा अभवत् । कार्यक्रमेऽस्मिन् बालाः, तेषां मातापितरः, अन्ये प्रौढाश्च सोत्साहं भागम् ऊढ्वा सङ्क्षेपरामायणपारायणं, गीतम् इत्यादीनि सुष्ठु प्रदर्शितवन्तः ।

न्यूहैम्प्षायर्राज्यस्थस्य नाषुवासंस्कृतकेन्द्रस्य वार्षिकोत्सवः जून्मासे नवदशे दिनाङ्के सुसम्पन्नः । विविधेषु स्तरेषु पठन्तः बालाः, प्रौढाः च रूपकगीतादीनि सम्यग्रीत्या निरूपितवन्तः । अतिथिभाषणं कुर्वन् बहुलिङ्गपुरसंस्कृतकेन्द्रस्य प्रौढशिक्षणसंयोजकः श्रीमान् सत्यनारायणः ज्योतिषशास्त्रस्य परिचयं कारितवान् । एकविंशतिकुटुम्बेभ्यः आगताः उपचत्वारिंशाः जनाः अस्मिन् वार्षिकोत्सवे सोत्साहं भागम् ऊढवन्तः ।

बहुलिङ्गपुरकेन्द्रस्य वार्षिकोत्सवः जून्मासे १८ दिनाङ्के सवैभवं निरूढः । प्रार्थनागीतस्वागतभाषणधन्यवादसमर्पणादिभिः, मङ्गलाचरणैः च समन्वितः आसीत् अयं कार्यक्रमः । मुख्यातिथिः संस्कृतभारत्याः अध्यक्षः श्रीमान् नटेशवर्यः छात्राणां शिक्षकाणां च लक्षणानि कानि इति विशदीकृतवान् । अस्मिन् कार्यक्रमे शताधिकाः छात्राः, तेषां कुटुम्बीयाः च उपस्थितवन्तः ।
