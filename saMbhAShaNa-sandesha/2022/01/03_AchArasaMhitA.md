+++
title = "03 आचारसंहिता"

+++
# आचारसंहिता

\[जीवने केचन आचारनियमाः सर्वेण अपि मानवेन पालनीयाः । नियमैः आत्मा बन्दव्यः । नियमानुगुणस्य

जीवनस्य अनुष्ठानं करणीयम् । तदा एव जीवनम् उत्कृष्टं सुसमृद्धं सार्थकं च भवेत् । येन एतेषां नियमानां पालने आदरः न दर्येत तदीयं जीवनम् अनुत्तमं गडं वा भवेत् ।\]

तीरद्वयस्य मध्ये प्रवहन्ती नदी एव लक्ष्यं प्राप्तुम् अर्हति । यदि तीरद्वयं सुष्ठु न स्यात् तर्हि प्रवाहजलं सर्वत्र प्रसरत् अचिरात् एव शुष्कतां गच्छेत् । जीवनमपि नदीसदृशम् । लोकनियमपालनरूपौ तटौ अपेक्ष्येते जीवननद्याः अपि । एतौ तटौ मानवेन स्वस्य आचारेण सुदृढीकरणीयौ । जीवने केचन आचारनियमाः सर्वेण अपि मानवेन पालनीयाः । नियमैः आत्मा बन्द्धव्यः । नियमानुगुणस्य जीवनस्य अनुष्ठानं करणीयम् । तदा एव जीवनम् उत्कृष्टं सुसमृद्धं सार्थकं च भवेत् । येन एतेषां नियमानां पालने आदरः न दर्श्येत तदीयं जीवनम् अनुत्तमं गर्ह्यं वा भवेत् ।

गृहस्थैः पालनीयानि व्रतानि कानि इति जैनमतेन निर्दिष्टम् । तानि यद्यपि जैनमतीयान् उद्दिश्य विहितानि, तथापि तानि तु सन्ति सर्वैः अपि अनुष्ठेयानि । तानि अत्र सङ्क्षेपेण विव्रियन्ते ।

१. अहिंसा - हिंसायाः अभावः अहिंसा । एषा अहिंसा सर्वैः अपि अनुष्ठातुं न शक्या स्यात् कदाचित् ।

अन्यजीविनां पीडा यथा न स्यात्, अन्येषां साहाय्यं यथा स्यात् तथा तु सर्वैः अपि व्यवहर्तुं शक्यम् ।

२. सत्यनिष्ठा - मिथ्याभाषणं, विश्वासघातः, मिथ्याप्रमाणस्य सर्जनम् उपस्थापनं वा, पिशुनता इत्यादयः न

करणीयाः केनापि ।

३. अस्तेयम् - 'बलात् रहसि वा परवित्तापहरणम् अस्तेयम्' इति पातञ्जलसूत्रवृत्तिः अस्तेयस्वरूपं विवृणोति ।

प्रत्यक्षतया परोक्षतया वा अन्यस्य वित्तस्य वस्तुनः वा ग्रहणं न करणीयम् । श्रमानुगुणतया यावत् प्राप्येत तावत् एव अस्मदीयं स्यात् । यत्र अस्माकं श्रमः न स्यात् तादृशस्य स्वीकारः अनुचितः । वाणिज्ये अपि न्याय्यं मूल्यम् एव प्राप्तव्यम् । अधिकलाभाशया अधिकं मूल्यं न निश्चेतव्यम् ।

४. परिमितिः - स्त्रीकाङ्क्षापरिमितिः, ब्रह्मचर्यं, परदारसोदरत्वं, पत्न्येतरस्त्रीषु मातृत्वभावः इत्यादयः अंशाः अत्र अन्तर्भवन्ति । स्वभार्याविषये अपि भोगसंयमः स्यात् । पत्नीम् अपि अविहाय सर्वाः स्त्रियः आदरेण द्रष्टव्याः ।

५. आशापरिमितिः - आवश्यकता यावती स्यात् तावतः एव धनस्य सङ्ग्रहः करणीयः । तदतिरिच्य अपि धनं यदि सङ्गृहीतं भवेत् तर्हि तत् दानादिना विनियोक्तव्यम् । आशायाः पारं नास्ति इति सर्वदा स्मर्तव्यम् ।

६. भोगपरिमितिः - आहारवस्त्रादिषु भोगवस्तुषु परिमितिः चिन्तनीया । एतावतः एव पदार्थान् उपयुञ्जे इति

सङ्कल्प्य वस्तूनां मितोपयोगः चिन्तनीयः । यावता अल्पेन निर्वाहः शक्येत तावतः एव उपयोगः करणीयः । मर्यादाम् अतिक्रम्य उपभोगः कदापि न भवेत् ।

७. दिक्परिमितिः - एतावद्दरमात्रं मम गमनं, न तु ततोऽपि अग्रे इति निश्चित्य तदनुगुणम् आचरणीयम् ।

वृथाटनम्, उद्देशहीनतया सञ्चारः इत्यादयः वर्जनीयाः । गन्तव्यं स्थानं प्रति आलस्येन अगमनम् अपि वर्जनीयम् ।

८. अनर्थदुश्चिन्तनयोः वर्जनम् - यत् परेषां हानिं जनयेत् तादृशं कार्यं न करणीयम् । वञ्चनाव्यवहारः कदापि न स्यात् । देशप्रशासनविरोधेन कार्यकरणं, दुर्वार्ताप्रसारणम् इत्यादयः न करणीयाः । असत्यवार्ता न प्रसारणीया । विषयेषु ग्राह्याग्राह्यविवेकः स्यात् । अनुचितानि दौष्ट्यपूर्णानि च चिन्तनानि अन्तरङ्गे प्रवर्तन्ते । अतः तानि अन्यैः न ज्ञायन्ते । तानि हानिकराणि भवन्ति स्वस्य परस्य च । तस्मात् तानि निवारणीयानि ।

९. सामयिकं व्रतम् - प्रतिदिनं घटिकाद्वयं यावत् (४८ निमेषाः) वा बाह्यव्यापारेभ्यः मनः निवर्त्य भगवतः

ध्यानं करणीयम् । पवित्राः ग्रन्थाः पठनीयाः । ग्रन्थेषु प्रतिपादितस्य तत्त्वस्य अनुगुणं स्वजीवनम् अस्ति किम्

इति आत्मविमर्शः करणीयः।

१०. देशावकाशिकं व्रतम् - वर्षे एकवारं वा दैनन्दिनव्यवहारेभ्यः आत्मानं निवर्त्य तपः आचरणीयम् । वर्षे एकं दिनं यावत् पूर्णरूपेण उपवासम् अनुष्ठाय ज्ञानध्याननिष्ठता अवलम्बनीया ।

११. अतिथिसंविभागवतम् - वर्षे एकवारं वा उपवासव्रतम् अनुष्ठाय अनन्तरदिने गुरवे भोजनं निवेद्य गुरुणा

अनुगृहीतः आहारः एव सेवनीयः । गुरोः अलभ्यतायां सद्धर्मनिष्ठाय निवेद्य तदनुग्रहं प्राप्य प्रसादरूपेण प्राप्तः आहारः सेवनीयः । आचारसंहितोक्ताः यावन्तः अंशाः जीवने अनुस्रियेरन् तावता प्रमाणेन अस्मदीयं जीवनम् अपि समृद्धं स्यात् । धनसमृद्धिः तु सर्वविधैः अपि जनैः कथञ्चित् प्राप्येत । किन्तु सगुणसमृद्धिप्राप्तिः तु भवेत् महते क्लेशाय । विरलैः एव प्राप्येत सा । अधिकप्रयासं कृतवद्भिः एव प्राप्येत सा । तां प्राप्तुं सर्वेण अपि जनेन अवश्यमेव प्रयासः करणीयः।

(विषयसङ्ग्रहः विविधमूलेभ्यः)
