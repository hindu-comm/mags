+++
title = "18 वार्ताः मङ्गलूरुनगरे संस्कृतोत"

+++
**वार्ताः**

मङ्गलूरुनगरे संस्कृतोत्सवः

मङ्गलूरुनगरस्य सङ्घनिकेतने अगस्ट्मासे षोडशे दिनाङ्के संस्कृतोत्सवः आचरितः । समारम्भे अ.भा. प्रशिक्षणप्रमुखेण डा. एच्.आर्.विश्वासेन प्रास्ताविकम् उक्तम् । ![](magazine_images/img-1667233542Mangaluru.jpg)‘मानवानां शारीरकमानसिकाभिवृद्ध्यर्थं, जीवनमौल्यवर्धनार्थं च संस्कृतम् आवश्यकम्’ इति अभ्यागतेषु अन्यतमेन निट्टेविश्वविद्यालयस्य कुलपतिना डा.एम्.एस्.मूडित्तायेन उक्तम् । श्रीनिवासविश्वविद्यालयस्य विश्वस्तमण्डलसदस्या प्रा. मित्रा एस्.राव्, केशवस्मृतिसंवर्धनसमितेः कार्यदर्शी श्री रघुवीरकामतः, सं.भा.मङ्गलूरुनगराध्यक्षः श्री एम्.आर्.वासुदेवः चापि अभ्यागतत्वेन उपस्थिताः आसन् । गजाननबोविकानः स्वागतम् अकरोत् । शिक्षणप्रमुखः वन्दनार्पणम् अकरोत् । कार्यक्रमस्य निर्वहणं डा. शान्तलाविश्वास अकरोत् ।

मङ्गलूरे सम्भाषणशिबिरम्

मङ्गलूरे सङ्घनिकेतने ५.९.२२ तः १५.९.२२ पर्यन्तं सम्भाषणशिबिरं प्राचलत् । वङ्गदेशात् आगता शिवुलीघोषाल शिबिरमिदं चालितवती । तस्मिन् ४५ शिक्षार्थिनः भागं स्वीकृतवन्तः । १५.९.२२ दिनाङ्के प्रवृत्ते समारोपसमारम्भे भारतीयसर्वकारस्य जी.एस्.टि. विभागस्य उपायुक्तः श्री मधुसूदनभट्टमहोदयः मुख्यभाषणकारः आसीत् । मङ्गलूरुनगराभिवृद्धिप्राधिकारस्य अध्यक्षः रविशङ्करमिजारुः मुख्यातिथित्वेन उपस्थितः । सं.भा.मङ्गलूरुनगराध्यक्षः एम्.आर्.वासुदेवः कार्यक्रमे अध्यक्षः आसीत् ।

![](magazine_images/img-1667233579Mangaluru.jpg)मङ्गलूरुनगरे गृहे गृहे रामायणपारायणम्

मङ्गलूरुनगरे कावूरुप्रदेशे स्थिते श्री आदिचुञ्चनगिरि-मठे ‘गृहे गृहे रामायणपारायणम्’ इत्यस्य समर्पणदिनम् आचरितम् । २१.४.२१ दिनाङ्काद् आरभ्य ५०८ दिनानि निरन्तरम् अन्तर्जाले क्रियमाणे पारायणेऽस्मिन् शताधिकाः भागं स्वीकृतवन्तः आसन् । मध्ये मध्ये विशिष्टातिथयः उपन्यासं कृतवन्तः । समर्पणदिने ‘गृहे गृहे रामायणपारायणम्’ इत्यस्य प्रकल्पस्य प्रान्तसञ्चालकेन श्रीमता उमामहेश्वरेण मुख्यभाषणं कृतम् । डा. धर्मपालनाथस्वामिनः कार्यक्रमे मुख्यातिथयः आसन् । श्री एम्.आर्.वासुदेवः कार्यक्रमे अध्यक्षः आसीत् । गजाननबोविकानः स्वागतम् अकरोत् । रविशङ्करहेगडे वन्दनार्पणम् अकरोत् । निर्वहणं शीलाशङ्करी अकरोत् । ५०८ दिनानि अपि निरन्तरं पारायणस्य निर्वहणं कृतवत्याः तस्याः सम्माननं स्वामिपादानां करकमलाभ्यां कृतम् ।

सोलापुरे संस्कृतदिनम्

महाराष्ट्रे सोलापुरे हरिभाईदेवकरणप्रशालायां संस्कृतदिनं प्रवृत्तम् । कार्यक्रमस्य प्रारम्भे प्रशालायाः ज्येष्ठपर्यवेक्षिका दीपाफाटकमहोदया, कमळेमहोदयः, सर्वगोडमहोदयः, निखिलबडवे, पिल्लेमहोदयः, ढगेमहोदया च भारतमातुः पूजनम् अकुर्वन् । छात्राः नाटकगीतसंवादश्लोकपठनादीन् कार्यक्रमान् अकुर्वन् ; प्रास्ताविकं ढगेमहोदया कृतवती । दीपाफाटकमहोदया संस्कृतभाषायाः महत्त्वं कथितवती । सूत्रसञ्चालनम् अचला रुचिता च कृतवत्यौ । धन्यवादज्ञापनं राजेश्वरी कृतवती ।

मुम्बय्यां बालकेन्द्रशिक्षकप्रशिक्षणम्

सप्टम्बर्-मासे ११ दिनाङ्के मुम्बय्यां मुलुण्डनगरे महाराष्ट्रसेवासङ्घे बालकेन्द्रप्रशिक्षणशिबिरं सम्पन्नम् । मुख्यातिथिरूपेण महाराष्ट्रसेवासङ्घस्य संस्कृतविभागस्य अध्यक्षः मान्यः गोडसेमहोदयः, मुख्यवक्तृरूपेण प्रान्ताध्यक्षः मान्यः चन्द्रशेखरवझे, मान्यः सुमित-शहामहोदयः च शिबिरे उपस्थिताः आसन् । कोङ्कणप्रान्तस्य बालकेन्द्रप्रमुखा मान्या वैदेही आमशेकर, रायगडविभागस्य बालकेन्द्रप्रमुखा मान्या अनन्याकरन्दीकर च प्रशिक्षिके आस्ताम् । कविताठक्कर कार्यक्रमस्य सञ्चालनं कृतवती । सत्येन्द्रेण प्रास्ताविकं कृतम् । बालकेन्द्रं कथं भवेत् इत्यस्य प्रात्यक्षिकं वैदेहीभगिन्या दर्शितम् । मुलुण्ड, घाटकोपर, दादर, गोरेगाव, बोरीवली इत्येतेभ्यः जनपदेभ्यः आगताः ३७ महिलाः प्रशिक्षणं प्राप्तवत्यः ।

बेङ्गलूरुनगरे संस्कृतोत्सवः

बेङ्गलूरुनगरे विद्यारण्यपुरे एम्.ई.एस्.प्रा.बी.आर्, सुब्बारावपदवीपूर्वमहाविद्यालये २२.९.२२ तमे दिनाङ्के संस्कृतोत्सवः समाचरितः । तत्र मुख्यातिथिः बेङ्गलूरु-विश्वविद्यालयस्य संस्कृतस्नातकोत्तरविभागस्य उपन्यासकः डा. बी.एस्. मल्लिकार्जुनवर्यः ‘संस्कृतभाषा ज्ञानमञ्जूषा’ इत्यस्मिन् विषये उपन्यासं प्रादात् । संस्कृतविभागाध्यक्षः डा. विनायकभट्टः कार्यक्रमस्य संयोजनं कृतवान् ।

बेङ्गलूरुनगरे मल्लेश्वरे एम्.ई.एस्.पदवीपूर्वमहा-विद्यालये २७.९.२२ तमे दिनाङ्के संस्कृतोत्सवः समाचरितः । सम्भाषणसन्देशस्य उपसम्पादकः डा. सचिनकठाळेवर्यः मुख्यातिथित्वेन आगत्य ‘युवजनानां जीवने संस्कृतस्य पात्रम्’ इत्यस्मिन् विषये उपन्यासं दत्त-वान् । संस्कृतविभागाध्यक्षा श्रीमती शारदाभट्टः कार्य-क्रमस्य संयोजनं कृतवती आसीत् । उभयत्र अपि संस्कृतविज्ञानप्रदर्शिन्याः आयोजनं कृतम् आसीत् ।

कर्णाटकोत्तरप्रान्ते सम्भाषणवर्गः

सप्टम्बर्-मासस्य २१ दिनाङ्कतः ३० दिनाङ्कपर्यन्तं कर्णाटकोत्तरप्रान्ते आन्लैन्द्वारा संस्कृतसम्भाषणवर्गः सम्पन्नः । समारोपकार्यक्रमे कर्णाटकोत्तरप्रान्तमन्त्री श्री रामसिङ्गराजपूतः अतिथिरूपेण आगतः आसीत् । वर्गे विविधेभ्यः स्थानेभ्यः आगताः ४० वर्गार्थिनः भागं गृहीतवन्तः । एतं वर्गं प्रान्तशिक्षणप्रमुखा श्रीमती चन्नम्मा चालितवती ।

गृहे गृहे भगवद्गीता

उत्तरतमिल्नाडुप्रान्ते आगामिनि डिसेम्बर्मासे ‘गीतामृतम्’ इति नाम्नि श्रीमद्भगवद्गीतायाः पारायणम् एकलक्षजनैः करिष्यते । तदुद्दिश्य प्रतिमासं विभिन्न-कार्यक्रमाः आयोज्यमानाः सन्ति । एवं भार्गवीनामकः कश्चन कार्यक्रमः आयोजितः, यत्र नवरात्रसमये एकस्मिन् दिने दीपं प्रज्वाल्य परिवारजनैः मित्रैः बन्धुभिः च साकं श्रीमद्भगवद्गीतायाः पञ्चदशाध्यायस्य पारायणं बहुभिः कृतम् । प्रायः १०० गृहेषु १५०० जनाः पारायणं कृतवन्तः ।

म.पा.सं.वैदिकविश्वविद्यालयस्य सांस्कृतिकं भ्रमणम्

उज्जयिनीस्थस्य महर्षिपाणिनिसंस्कृतवैदिकविश्व-विद्यालयस्य ज्योतिषज्योतिर्विज्ञानविभागेन विश्वपर्यटन-दिवसम् उपलक्ष्य २७.९.२२तमे दिनाङ्के सांस्कृतिक-भ्रमणस्य आयोजनं कृतम् । विश्वविद्यालयपरिसराद् आरभ्य विविधानां स्थलानां भ्रमणं छात्रैः, प्राध्यापकैः च कृतम् । नारायणस्थले विश्वविद्यालयस्य कुलपतिः आचार्यविजयकुमारमहोदयः छात्रान् सम्बोधितवान् । महिद्पुरस्थस्य अश्वनीशोधसंस्थानस्य निदेशकेन डॉ. आर्. सी.ठाकुरेण ऐतिहासिकः वृत्तान्तः श्रावितः । विश्व-विद्यालयस्य ज्योतिषज्योतिर्विज्ञानविभागप्रमुखेण डॉ. शुभम्शर्मणा अपि उद्बोधनं कृतम् । अवसरेऽस्मिन् विश्वविद्यालयस्य विभिन्नविभागेषु कार्यरताः प्राध्यापकाः उपस्थिताः आसन् ।

देहल्यां राष्ट्रियसङ्गोष्ठी

संस्कृतभारती देहली, संस्कृतप्राच्यविद्याध्ययन-संस्थानम्, ज.ने.विश्वविद्यालयः, भारतीयज्ञानप्रणाली-प्रभागः, भारतसर्वकारः इत्येतासां संयुक्ततत्त्वावधाने ‘संस्कृतम् आन्तरिकविकासः च’ इति विषये ज.ने. विश्वविद्यालये राष्ट्रियसंगोष्ठी आयोजिता । तत्र रा.स्व. सङ्घस्य सहसरकार्यवाहः डा कृष्णगोपालः मुख्यभाषणं कृतवान् । उद्घाटनसत्रे अध्यक्षताम् अकरोत् प्रा. चान्द-किरणसलूजः । अस्मिन्नेव सत्रे विशिष्टातिथिरूपेण समुपस्थिता आसीत् प्रा. शान्तिश्रीधूलिपुडीपण्डित-महोदया (कुलपतिः, ज.ने.विश्वविद्यालयः) मुख्यातिथि-रूपेण उपस्थितः आसीत् डा. गण्टी एस्.मूर्तिः (राष्ट्रीय-समन्वयकः, भारतीयज्ञानप्रणाली) । सङ्गोष्ठ्याः द्वितीये परिचर्चासत्रे मुख्यातिथिः आसीत् प्रा. वी.महादेवन् (आई. आई.एम्.बेङ्गलूरु), विशिष्टातिथिरूपेण डा. बी.एन्. गङ्गाधरः (अध्यक्षः, चिकित्सामूल्याङ्कनपरिषद्), सारस्वतातिथिरूपेण श्री सङ्क्रान्तसानुः (लेखकः, सीईओ, गरुडप्रकाशनम्) सत्रस्य सहसमन्वयकरूपेण प्रा. गिरीश-नाथझा च उपस्थिताः । विविधाः विद्वांसः अपि स्वस्य स्वस्य भावान् उपस्थापितवन्तः । समापनकार्यक्रमे अध्यक्षतां प्रा. रमेशकुमारपाण्डेयमहोदयः कृतवान् । मुख्यवक्तृत्वेन उपस्थितः आसीत् प्रा. श्रीनिवास- वरखेडिः । सारस्वतातिथिरूपेण उपस्थितः आसीत् प्रा. ओमनाथबिमलीमहोदयः । अस्यां शोधसंगोष्ठ्यां विभिन्नेभ्यः राज्येभ्यः आगतैः द्विशताधिकैः जनैः स्व-विचाराः शोधपत्रमाध्यमेन प्रकटिताः । अस्यां सङ्गोष्ठ्यां श्री चमूकृष्णशास्त्री, श्री दिनेशकामतः, प्रा. बृजेशपाण्डेयः, प्रा. रामनाथझा, अन्ये अनेके गणमान्याः, शताधिकाः कार्यकर्तारश्च उपस्थिताः आसन् ।

भटलीनगरे संस्कृतदिवससमारोहः

अगस्ट्मासस्य १४ दिनाङ्के दधिवामनस्मारक-महाविद्यालये मण्डलस्तरीयः संस्कृतदिवससमारोहः आयोजितः आसीत् । तस्य उद्घाटनसत्रे गिरिधारिबारिकः कार्यक्रमस्य शुभारम्भं कृतवान् । समारोहेऽस्मिन् उत्कलप्रान्तीयाध्यक्षः आयुष्मन्तषडङ्गी मुख्यातिथिः, गोप-बन्धुपुरोहितः मुख्यवक्ता, सुशीलकुमारसाहुः मुख्यातिथिः, श्यामसुन्दरसाहुः च उपस्थिताः आसन् । जनपदसंयोजकः राजीवसाहुः मञ्चसञ्चालनम्, आदित्यः धन्यवादार्पणं च कृतवन्तौ ।

नूतना विद्वद्व्याख्यानमाला समारब्धा

कर्णाटकदक्षिणप्रान्ते नूतना विद्वद्व्याख्यानमाला समारब्धा । तत्र च श्रीमान् हेच्.वि.नागराजरावः प्रतिसप्ताहं शनिवासरे सायं ७ः०० तः ७ः३० पर्यन्तं विशिष्टानि विद्वत्पूर्णानि व्याख्यानानि विधास्यति । अयं महानुभावः नानाशास्त्रेषु नदीष्णः षष्ट्यधिकवर्षेभ्यः बहुमुखसंशोधनेषु निरतः, शताधिकग्रन्थानां प्रणेता, सम्पादकः, विमर्शकः, प्राच्यविद्यासंशोधनालये कृतकार्यः च । अयम् अप्रसिद्धानां विशिष्टानां शतस्य कवीनां ग्रन्थानां प्रतिभादिवैशिष्ट्यानां च परिचयं श्रावयिष्यति । तदङ्गतया सः सोमदेवस्य यशस्तिलकचम्पूं समाश्रित्य प्रथमं व्याख्यानं विहितवान् ।

जगित्यालानगरे भाषाप्रवेशवर्गः

तेलङ्गाणायाः जगित्यालानगरे सप्टम्बर्मासस्य २९ तमदिनाङ्कात् अक्टोबर्मासस्य प्रथमदिनाङ्कं यावत् त्रिदिवसीयः भाषाप्रवेशवर्गः सञ्चालितः । अस्मिन् वर्गे राजनरसय्याचार्यः, सामलमोहनः च शिक्षकरूपेण भागं गृहीत्वा छात्रेभ्यः शिक्षणं दत्तवन्तौ । अस्य समारोप-कार्यक्रमे मुख्यातिथिरूपेण मनोहररेड्डिः, विशिष्टातिथिरूपेण गायत्रीपरिवारीयः रामरेड्डिः च भागं गृहीत्वा छात्रान् उद्बोधितवन्तौ ।

पेद्दपल्लीनगरे भाषाबोधनवर्गः

तेलङ्गाणायां पेद्दपल्लीनगरे गायत्रीकलाशालायां त्रिदिवसीयः भाषाबोधनवर्गः अक्टोबर्मासस्य सप्तमदिनाङ्कात् नवमदिनाङ्कं यावत् वैभवेन सञ्चालितः । अस्मिन् वर्गे रामप्रसादः, सामलमोहनः, राजनरसय्यः च शिक्षकरूपेण भागं गृहीतवन्तः । अस्य समारोपकार्यक्रमे गायत्रीकलाशालायाः प्राचार्यः सुरेशमहोदयः प्रधानवक्तृरूपेण भागं गृहीत्वा छात्रान् उद्बोधितवान् ।

मल्लिकार्जुनगिरिजनपदे भाषाप्रवेशवर्गः

तेलङ्गाणायाः भाग्यनगरस्य मल्लिकार्जुनगिरिजनपदे सप्टम्बर्मासस्य अष्टाविंशतितमात् दिनाङ्कात् अक्टोबर्-मासस्य अष्टमदिनाङ्कं यावत् भाषाप्रवेशवर्गः वैभवेन सञ्चालितः । रमेशजोषीमहोदयस्य सहकारेण सञ्चालिते अस्मिन् वर्गे शिक्षकरूपेण अमृतेश्वरीभगिनी, सीतारामः, रमणः, गुरुमूर्तिः च आसन् । अस्य समारोपे मुख्यातिथिरूपेण आर्.पी. सेतुमहोदयः, मुख्यवक्तृरूपेण वेदश्रव-महोदयः च भागं गृहीत्वा छात्रान् उद्बोधितवन्तौ ।

कानपुरप्रान्ते गीतापारायणकार्यशाला

कानपुरप्रान्तेन अक्टोबर्-मासे षष्ठतः नवमदिनाङ्कपर्यन्तम् आभासीयमाध्यमेन श्रीमद्भगवद्गीतापारायण-कार्यशाला आयोजिता । दशभ्यः जनपदेभ्यः त्रिंशत् कार्यकर्तारः सहभागं कृतवन्तः । प्रतिदिनं भगवद्गीतायाः व्यक्तिशः पाठः, अन्ते पाठानां विमर्शः, जिज्ञासासमाधानञ्च भवति स्म । कार्यशालायां वर्णोच्चारणं, विसर्गोच्चारणम्, अल्पप्राणमहाप्राणभेदाः, यतिः, गतिः, लयादयश्च कुत्र कथञ्च भवेयुः इत्येतेषु विषयेषु संवादः जातः । अवसरेऽस्मिन् सन्देशपत्रिकायाः सहसम्पादकः सचिनकठालेमहोदयस्य पाथेयं प्राप्तम् । स्वागतपरिचयः अमोलार्येण, प्रास्ताविकं प्रान्तमन्त्रिणा चन्द्रप्रकाशत्रिपाठिना च कृतम् । कार्यक्रमे डॉ.ज्ञानचन्द्र-अवस्थी, श्री ओङ्कारनाथकोष्टा, डॉ. सुधाकरभट्टः, डॉ.उमाशङ्कर-त्रिपाठी, श्यामसुन्दरः, मधुश्रीवास्तवा, सन्ध्यागुप्ता, सुकृतिदीक्षित, डॉ. मनोरमा, डॉ.शिवदत्त-त्रिपाठी, ओम्दत्तद्विवेदी इत्यादयः कार्यकर्तारः आसन् ।

पिम्परीचिञ्चवडमहानगरे भाषाबोधनवर्गः

पिम्परीचिञ्चवडमहानगरे अक्टोबर्मासस्य ८,९ दिनाङ्कयोः प्रवृत्तस्य दिनद्वयात्मकस्य भाषाबोधनवर्गस्य समारोपः अक्टोबर्मासस्य नवमे दिनाङ्के आसीत् । तत्र ४२ शिक्षार्थिनः भागम् अवहन् । उद्घाटनसत्रस्य मुख्यातिथिः आसीत् ज्ञानप्रबोधिनीपाठशालायाः प्रमुखः मा. मनोजदेवळेकरः । वर्गे पञ्च व्याकरणसत्राणि जातानि । पिम्परीचिञ्चवडमहानगरस्य अध्यक्षः माननीयः डॉ. गिरीश-आफळेमहोदयः उद्बोधनम् अकरोत् । बौद्धिकसत्रस्य अतिथिः आसीत् मा. शिरीषभेडसगांवकरः । समारोपे मुख्यातिथिः आसीत् मा. मोरेश्वरदेवधरः ।

कानपुरप्रान्ते त्रैमासिकविभक्तिपरिचयवर्गः

कानपुरप्रान्तेन अगस्ट्मासस्य प्रथमे दिनाङ्के आभासीय-माध्यमेन त्रैमासिकविभक्तिपरिचयवर्गस्य उद्घाटनं कृतम् । अवसरेऽस्मिन् मुख्यातिथिः आसीत् अ.भा.शास्त्रसंरक्षण-प्रकल्पप्रमुखः डॉ.संजीवः । एषः वर्गः प्रतिसोमवासरं प्रतिगुरुवासरं च प्रचलिष्यति । विभक्तिवल्लरीपुस्तकस्य साहाय्येन वर्गोऽयं सञ्चालयिष्यते । वर्गसञ्चालिका अस्ति कानपुरमहानगरशिक्षणप्रमुखा डॉ.मनोरमा । वर्गे सन्ध्या-गुप्ता, साधना, रूपल, आस्था, आद्रिका, पलक, लता इत्यादयः द्वादश भगिन्यः सोत्साहं सहभागं कुर्वन्ति ।

अक्षरपरतया संस्कृतसम्भाषणवर्गौ

अक्षरपरतया सप्टम्बरमासे उभौ संस्कृतसम्भाषणवर्गौ सुसम्पनौ । प्रतिमासम् उपशताः जनाः वर्गेषु संस्कृतं पठन्ति । अस्मिन् मासे अपि श्रीमत्या इन्दिराभगिन्या श्रीमत्या पद्माभगिन्या च सरलसम्भाषणं पाठितम् । श्री श्रीशमहोदयः श्रीमतीभगिनी च समरोपे बोधयित्वा अग्रे पठने बहून् शिक्षार्थिनः प्रेरितवन्तौ ।

**अमेरिकावार्ताः**

स्यानोसेनगरे सम्भाषणशिबिरम्

अमेरिकादेशस्य स्यानोसेनगरे सेप्टम्बर्मासस्य नवमतः अष्टादशदिनाङ्कपर्यन्तं दशदिनात्मकं सम्भाषण-शिबिरं सम्पन्नम् । अस्मिन् शिबिरे उपविंशाः शिबिरार्थिनः भागम् अवहन् । दश दिनानि यावत् श्रद्धया पठितवन्तः सर्वेऽपि शिबिरार्थिनः स्थानीयकार्यकर्तॄणां साहाय्येन अन्तिमे दिने समारोपकार्यक्रमे सोत्साहं गीतानि गीतवन्तः, लघुरूपकाणि प्रदर्शितवन्तः च । प्रौढ-शिक्षणसंयोजकः डा. चन्द्रशेखररामः संस्कृतभारत्याः परिचयं लक्ष्यं च विवृण्वन् ‘अग्रे पठनीयम्’ इति सर्वान् प्रेरितवान् । श्रीमती सन्ध्याभगिनी सम्भाषणशिबिरं चालितवती ।

बेल्लिङ्ग्राम्संस्कृतकेन्द्रे वर्गाणाम् आरम्भः

संवत्सरद्वयात् बेल्लिङ्ग्राम्संस्कृतकेन्द्रे, अन्यत्र च अन्तर्जालमाध्यमेन एव संस्कृतवर्गाणाम् आयोजनं भवति स्म । नैकेषां मनसि सन्देहः वर्तते स्म यत् अन्तर्जालमाध्यमेन पठनार्थं सौकर्यं भवेदिति कारणात् नैके भागं न वहेयुः इति । परन्तु यदा अभिमुखवर्गाणां पञ्जीकरणम् आरब्धं तत्क्षणादेव नैके सोत्साहं पञ्जीकृतवन्तः । ३० कुटुम्बानां पञ्जीकरणं जातम् । उपशताः विभिन्नेषु वर्गेषु योजिताः । मातापितरः, कार्यकर्तारः, बालाः च सन्तोषं प्रकटितवन्तः । अभिमुखवर्गाणां कारणेन अन्यैः सह मेलनं, सम्भाषणं च सञ्जातमिति नैके सूचितवन्तः ।

हिन्दुपरम्परामासस्य आचरणम्

अक्टोबर्मासः हिन्दुपरम्परामासः इति अमेरिकादेशे परिगण्यते । तदङ्गत्वेन अक्टोबर्मासस्य द्वितीयतः २९ पर्यन्तं सप्ताहचतुष्टयं यावत् प्रतिदिनं ‘हिन्दुपरम्परा-स्मरणम्’ इति नाम्ना प्रतिदिनं किमपि हिन्दुविषयकं निरूपणं यूट्यूब्वाहिन्या आयोज्यते । नवरात्रपर्वदिनानि इति कृत्वा आरम्भिकेषु त्रिषु दिनेषु भगवतीं देवीम् अधिकृत्य त्रिभागात्मिका काचित् भाषणमाला आयोजिता । दुर्गाष्टम्यां ‘मातृस्वरूपिणी देवी’ इत्याख्यं भाषणं नागपुरस्थस्य कालिदाससंस्कृतविश्वविद्यालयस्य कुलपतिः प्रा.पेन्नामधुसूदनवर्यः कृतवान् । महानवम्यां प्रवृत्ते ‘शक्तिस्वरूपिणी देवी’ इत्येतस्मिन् उपन्यासे मुख्यातिथिः स्याण्डियागोविश्वविद्यालयस्य प्राचार्यः स्थाणेश्वरतिमल्सिनावर्यः भगवत्याः महिषासुरमर्दिनीरूपम् उदाहृत्य सर्वान् जागरितवान् । विजयादशम्यां सञ्जाते ‘युक्तिस्वरूपिणी देवी’ इत्यस्मिन् कथने हिन्दुस्वयंसेवकसङ्घस्य विश्वविभागस्य सहसंयोजकः डा रामवैद्यवर्यः देव्याः युक्तिस्वरूपं विशदीकृतवान् ।



**vārtāḥ**

maṅgalūrunagare saṃskṛtotsavaḥ

maṅgalūrunagarasya saṅghaniketane agasṭmāse ṣoḍaśe dināṅke saṃskṛtotsavaḥ ācaritaḥ . samārambhe a.bhā. praśikṣaṇapramukheṇa ḍā. ec.ār.viśvāsena prāstāvikam uktam . ‘mānavānāṃ śārīrakamānasikābhivṛddhyarthaṃ, jīvanamaulyavardhanārthaṃ ca saṃskṛtam āvaśyakam’ iti abhyāgateṣu anyatamena niṭṭeviśvavidyālayasya kulapatinā ḍā.em.es.mūḍittāyena uktam . śrīnivāsaviśvavidyālayasya viśvastamaṇḍalasadasyā prā. mitrā es.rāv, keśavasmṛtisaṃvardhanasamiteḥ kāryadarśī śrī raghuvīrakāmataḥ, saṃ.bhā.maṅgalūrunagarādhyakṣaḥ śrī em.ār.vāsudevaḥ cāpi abhyāgatatvena upasthitāḥ āsan . gajānanabovikānaḥ svāgatam akarot . śikṣaṇapramukhaḥ vandanārpaṇam akarot . kāryakramasya nirvahaṇaṃ ḍā. śāntalāviśvāsa akarot .

maṅgalūre sambhāṣaṇaśibiram

maṅgalūre saṅghaniketane 5.9.22 taḥ 15.9.22 paryantaṃ sambhāṣaṇaśibiraṃ prācalat . vaṅgadeśāt āgatā śivulīghoṣāla śibiramidaṃ cālitavatī . tasmin 45 śikṣārthinaḥ bhāgaṃ svīkṛtavantaḥ . 15.9.22 dināṅke pravṛtte samāropasamārambhe bhāratīyasarvakārasya jī.es.ṭi. vibhāgasya upāyuktaḥ śrī madhusūdanabhaṭṭamahodayaḥ mukhyabhāṣaṇakāraḥ āsīt . maṅgalūrunagarābhivṛddhiprādhikārasya adhyakṣaḥ raviśaṅkaramijāruḥ mukhyātithitvena upasthitaḥ . saṃ.bhā.maṅgalūrunagarādhyakṣaḥ em.ār.vāsudevaḥ kāryakrame adhyakṣaḥ āsīt .

maṅgalūrunagare gṛhe gṛhe rāmāyaṇapārāyaṇam

maṅgalūrunagare kāvūrupradeśe sthite śrī ādicuñcanagiri-maṭhe ‘gṛhe gṛhe rāmāyaṇapārāyaṇam’ ityasya samarpaṇadinam ācaritam . 21.4.21 dināṅkād ārabhya 508 dināni nirantaram antarjāle kriyamāṇe pārāyaṇe'smin śatādhikāḥ bhāgaṃ svīkṛtavantaḥ āsan . madhye madhye viśiṣṭātithayaḥ upanyāsaṃ kṛtavantaḥ . samarpaṇadine ‘gṛhe gṛhe rāmāyaṇapārāyaṇam’ ityasya prakalpasya prāntasañcālakena śrīmatā umāmaheśvareṇa mukhyabhāṣaṇaṃ kṛtam . ḍā. dharmapālanāthasvāminaḥ kāryakrame mukhyātithayaḥ āsan . śrī em.ār.vāsudevaḥ kāryakrame adhyakṣaḥ āsīt .
gajānanabovikānaḥ svāgatam akarot . raviśaṅkarahegaḍe vandanārpaṇam akarot . nirvahaṇaṃ śīlāśaṅkarī akarot . 508 dināni api nirantaraṃ pārāyaṇasya nirvahaṇaṃ kṛtavatyāḥ tasyāḥ sammānanaṃ svāmipādānāṃ karakamalābhyāṃ kṛtam .

solāpure saṃskṛtadinam

mahārāṣṭre solāpure haribhāīdevakaraṇapraśālāyāṃ saṃskṛtadinaṃ pravṛttam . kāryakramasya prārambhe praśālāyāḥ jyeṣṭhaparyavekṣikā dīpāphāṭakamahodayā, kamaḻemahodayaḥ, sarvagoḍamahodayaḥ, nikhilabaḍave, pillemahodayaḥ, ḍhagemahodayā ca bhāratamātuḥ pūjanam akurvan . chātrāḥ nāṭakagītasaṃvādaślokapaṭhanādīn kāryakramān akurvan ; prāstāvikaṃ ḍhagemahodayā kṛtavatī . dīpāphāṭakamahodayā saṃskṛtabhāṣāyāḥ mahattvaṃ kathitavatī . sūtrasañcālanam acalā rucitā ca kṛtavatyau . dhanyavādajñāpanaṃ rājeśvarī kṛtavatī .

mumbayyāṃ bālakendraśikṣakapraśikṣaṇam

sapṭambar-māse 11 dināṅke mumbayyāṃ muluṇḍanagare mahārāṣṭrasevāsaṅghe bālakendrapraśikṣaṇaśibiraṃ sampannam . mukhyātithirūpeṇa mahārāṣṭrasevāsaṅghasya saṃskṛtavibhāgasya adhyakṣaḥ mānyaḥ goḍasemahodayaḥ, mukhyavaktṛrūpeṇa prāntādhyakṣaḥ mānyaḥ candraśekharavajhe, mānyaḥ sumita-śahāmahodayaḥ ca śibire upasthitāḥ āsan . koṅkaṇaprāntasya bālakendrapramukhā mānyā vaidehī āmaśekara, rāyagaḍavibhāgasya bālakendrapramukhā mānyā ananyākarandīkara ca praśikṣike āstām . kavitāṭhakkara kāryakramasya sañcālanaṃ kṛtavatī . satyendreṇa prāstāvikaṃ kṛtam . bālakendraṃ kathaṃ bhavet ityasya prātyakṣikaṃ vaidehībhaginyā darśitam . muluṇḍa, ghāṭakopara, dādara, goregāva, borīvalī ityetebhyaḥ janapadebhyaḥ āgatāḥ 37 mahilāḥ praśikṣaṇaṃ prāptavatyaḥ .

beṅgalūrunagare saṃskṛtotsavaḥ

beṅgalūrunagare vidyāraṇyapure em.ī.es.prā.bī.ār, subbārāvapadavīpūrvamahāvidyālaye 22.9.22 tame dināṅke saṃskṛtotsavaḥ samācaritaḥ . tatra mukhyātithiḥ beṅgalūru-viśvavidyālayasya saṃskṛtasnātakottaravibhāgasya upanyāsakaḥ ḍā. bī.es. mallikārjunavaryaḥ ‘saṃskṛtabhāṣā jñānamañjūṣā’ ityasmin viṣaye upanyāsaṃ prādāt . saṃskṛtavibhāgādhyakṣaḥ ḍā. vināyakabhaṭṭaḥ kāryakramasya saṃyojanaṃ kṛtavān .

beṅgalūrunagare malleśvare em.ī.es.padavīpūrvamahā-vidyālaye 27.9.22 tame dināṅke saṃskṛtotsavaḥ samācaritaḥ . sambhāṣaṇasandeśasya upasampādakaḥ ḍā. sacinakaṭhāḻevaryaḥ mukhyātithitvena āgatya ‘yuvajanānāṃ jīvane saṃskṛtasya pātram’ ityasmin viṣaye upanyāsaṃ datta-vān . saṃskṛtavibhāgādhyakṣā śrīmatī śāradābhaṭṭaḥ kārya-kramasya saṃyojanaṃ kṛtavatī āsīt . ubhayatra api saṃskṛtavijñānapradarśinyāḥ āyojanaṃ kṛtam āsīt .

karṇāṭakottaraprānte sambhāṣaṇavargaḥ

sapṭambar-māsasya 21 dināṅkataḥ 30 dināṅkaparyantaṃ karṇāṭakottaraprānte ānlaindvārā saṃskṛtasambhāṣaṇavargaḥ sampannaḥ . samāropakāryakrame karṇāṭakottaraprāntamantrī śrī rāmasiṅgarājapūtaḥ atithirūpeṇa āgataḥ āsīt . varge vividhebhyaḥ sthānebhyaḥ āgatāḥ 40 vargārthinaḥ bhāgaṃ gṛhītavantaḥ . etaṃ vargaṃ prāntaśikṣaṇapramukhā śrīmatī cannammā cālitavatī .

gṛhe gṛhe bhagavadgītā

uttaratamilnāḍuprānte āgāmini ḍisembarmāse ‘gītāmṛtam’ iti nāmni śrīmadbhagavadgītāyāḥ pārāyaṇam ekalakṣajanaiḥ kariṣyate . taduddiśya pratimāsaṃ vibhinna-kāryakramāḥ āyojyamānāḥ santi . evaṃ bhārgavīnāmakaḥ kaścana kāryakramaḥ āyojitaḥ, yatra navarātrasamaye ekasmin dine dīpaṃ prajvālya parivārajanaiḥ mitraiḥ bandhubhiḥ ca sākaṃ śrīmadbhagavadgītāyāḥ pañcadaśādhyāyasya pārāyaṇaṃ bahubhiḥ kṛtam . prāyaḥ 100 gṛheṣu 1500 janāḥ pārāyaṇaṃ kṛtavantaḥ .

ma.pā.saṃ.vaidikaviśvavidyālayasya sāṃskṛtikaṃ bhramaṇam

ujjayinīsthasya maharṣipāṇinisaṃskṛtavaidikaviśva-vidyālayasya jyotiṣajyotirvijñānavibhāgena viśvaparyaṭana-divasam upalakṣya 27.9.22tame dināṅke sāṃskṛtika-bhramaṇasya āyojanaṃ kṛtam . viśvavidyālayaparisarād ārabhya vividhānāṃ sthalānāṃ bhramaṇaṃ chātraiḥ, prādhyāpakaiḥ ca kṛtam . nārāyaṇasthale viśvavidyālayasya kulapatiḥ ācāryavijayakumāramahodayaḥ chātrān sambodhitavān . mahidpurasthasya aśvanīśodhasaṃsthānasya nideśakena ḍaॉ. ār. sī.ṭhākureṇa aitihāsikaḥ vṛttāntaḥ śrāvitaḥ . viśva-vidyālayasya jyotiṣajyotirvijñānavibhāgapramukheṇa ḍaॉ. śubhamśarmaṇā api udbodhanaṃ kṛtam . avasare'smin viśvavidyālayasya vibhinnavibhāgeṣu kāryaratāḥ prādhyāpakāḥ upasthitāḥ āsan .

dehalyāṃ rāṣṭriyasaṅgoṣṭhī

saṃskṛtabhāratī dehalī, saṃskṛtaprācyavidyādhyayana-saṃsthānam, ja.ne.viśvavidyālayaḥ, bhāratīyajñānapraṇālī-prabhāgaḥ, bhāratasarvakāraḥ ityetāsāṃ saṃyuktatattvāvadhāne ‘saṃskṛtam āntarikavikāsaḥ ca’ iti viṣaye ja.ne. viśvavidyālaye rāṣṭriyasaṃgoṣṭhī āyojitā . tatra rā.sva. saṅghasya sahasarakāryavāhaḥ ḍā kṛṣṇagopālaḥ mukhyabhāṣaṇaṃ kṛtavān . udghāṭanasatre adhyakṣatām akarot prā. cānda-kiraṇasalūjaḥ . asminneva satre viśiṣṭātithirūpeṇa samupasthitā āsīt prā. śāntiśrīdhūlipuḍīpaṇḍita-mahodayā (kulapatiḥ, ja.ne.viśvavidyālayaḥ) mukhyātithi-rūpeṇa upasthitaḥ āsīt ḍā. gaṇṭī es.mūrtiḥ (rāṣṭrīya-samanvayakaḥ, bhāratīyajñānapraṇālī) . saṅgoṣṭhyāḥ dvitīye paricarcāsatre mukhyātithiḥ āsīt prā. vī.mahādevan (āī. āī.em.beṅgalūru), viśiṣṭātithirūpeṇa ḍā. bī.en. gaṅgādharaḥ (adhyakṣaḥ, cikitsāmūlyāṅkanapariṣad), sārasvatātithirūpeṇa śrī saṅkrāntasānuḥ (lekhakaḥ, sīīo, garuḍaprakāśanam) satrasya sahasamanvayakarūpeṇa prā. girīśa-nāthajhā ca upasthitāḥ . vividhāḥ vidvāṃsaḥ api svasya svasya bhāvān upasthāpitavantaḥ . samāpanakāryakrame adhyakṣatāṃ prā. rameśakumārapāṇḍeyamahodayaḥ kṛtavān . mukhyavaktṛtvena upasthitaḥ āsīt prā. śrīnivāsa- varakheḍiḥ . sārasvatātithirūpeṇa upasthitaḥ āsīt prā. omanāthabimalīmahodayaḥ . asyāṃ śodhasaṃgoṣṭhyāṃ vibhinnebhyaḥ rājyebhyaḥ āgataiḥ dviśatādhikaiḥ janaiḥ sva-vicārāḥ śodhapatramādhyamena prakaṭitāḥ . asyāṃ saṅgoṣṭhyāṃ śrī camūkṛṣṇaśāstrī, śrī dineśakāmataḥ, prā. bṛjeśapāṇḍeyaḥ, prā. rāmanāthajhā, anye aneke gaṇamānyāḥ, śatādhikāḥ kāryakartāraśca upasthitāḥ āsan .

bhaṭalīnagare saṃskṛtadivasasamārohaḥ

agasṭmāsasya 14 dināṅke dadhivāmanasmāraka-mahāvidyālaye maṇḍalastarīyaḥ saṃskṛtadivasasamārohaḥ āyojitaḥ āsīt . tasya udghāṭanasatre giridhāribārikaḥ kāryakramasya śubhārambhaṃ kṛtavān . samārohe'smin utkalaprāntīyādhyakṣaḥ āyuṣmantaṣaḍaṅgī mukhyātithiḥ, gopa-bandhupurohitaḥ mukhyavaktā, suśīlakumārasāhuḥ mukhyātithiḥ, śyāmasundarasāhuḥ ca upasthitāḥ āsan . janapadasaṃyojakaḥ rājīvasāhuḥ mañcasañcālanam, ādityaḥ dhanyavādārpaṇaṃ ca kṛtavantau .

nūtanā vidvadvyākhyānamālā samārabdhā

karṇāṭakadakṣiṇaprānte nūtanā vidvadvyākhyānamālā samārabdhā . tatra ca śrīmān hec.vi.nāgarājarāvaḥ pratisaptāhaṃ śanivāsare sāyaṃ 7ः00 taḥ 7ः30 paryantaṃ viśiṣṭāni vidvatpūrṇāni vyākhyānāni vidhāsyati . ayaṃ mahānubhāvaḥ nānāśāstreṣu nadīṣṇaḥ ṣaṣṭyadhikavarṣebhyaḥ bahumukhasaṃśodhaneṣu nirataḥ, śatādhikagranthānāṃ praṇetā, sampādakaḥ, vimarśakaḥ, prācyavidyāsaṃśodhanālaye kṛtakāryaḥ ca . ayam aprasiddhānāṃ viśiṣṭānāṃ śatasya kavīnāṃ granthānāṃ pratibhādivaiśiṣṭyānāṃ ca paricayaṃ śrāvayiṣyati . tadaṅgatayā saḥ somadevasya yaśastilakacampūṃ samāśritya prathamaṃ vyākhyānaṃ vihitavān .

jagityālānagare bhāṣāpraveśavargaḥ

telaṅgāṇāyāḥ jagityālānagare sapṭambarmāsasya 29 tamadināṅkāt akṭobarmāsasya prathamadināṅkaṃ yāvat tridivasīyaḥ bhāṣāpraveśavargaḥ sañcālitaḥ . asmin varge rājanarasayyācāryaḥ, sāmalamohanaḥ ca śikṣakarūpeṇa bhāgaṃ gṛhītvā chātrebhyaḥ śikṣaṇaṃ dattavantau . asya samāropa-kāryakrame mukhyātithirūpeṇa manoharareḍḍiḥ, viśiṣṭātithirūpeṇa gāyatrīparivārīyaḥ rāmareḍḍiḥ ca bhāgaṃ gṛhītvā chātrān udbodhitavantau .

peddapallīnagare bhāṣābodhanavargaḥ

telaṅgāṇāyāṃ peddapallīnagare gāyatrīkalāśālāyāṃ tridivasīyaḥ bhāṣābodhanavargaḥ akṭobarmāsasya saptamadināṅkāt navamadināṅkaṃ yāvat vaibhavena sañcālitaḥ . asmin varge rāmaprasādaḥ, sāmalamohanaḥ, rājanarasayyaḥ ca śikṣakarūpeṇa bhāgaṃ gṛhītavantaḥ . asya samāropakāryakrame gāyatrīkalāśālāyāḥ prācāryaḥ sureśamahodayaḥ pradhānavaktṛrūpeṇa bhāgaṃ gṛhītvā chātrān udbodhitavān .

mallikārjunagirijanapade bhāṣāpraveśavargaḥ

telaṅgāṇāyāḥ bhāgyanagarasya mallikārjunagirijanapade sapṭambarmāsasya aṣṭāviṃśatitamāt dināṅkāt akṭobar-māsasya aṣṭamadināṅkaṃ yāvat bhāṣāpraveśavargaḥ vaibhavena sañcālitaḥ . rameśajoṣīmahodayasya sahakāreṇa sañcālite asmin varge śikṣakarūpeṇa amṛteśvarībhaginī, sītārāmaḥ, ramaṇaḥ, gurumūrtiḥ ca āsan . asya samārope mukhyātithirūpeṇa ār.pī. setumahodayaḥ, mukhyavaktṛrūpeṇa vedaśrava-mahodayaḥ ca bhāgaṃ gṛhītvā chātrān udbodhitavantau .

kānapuraprānte gītāpārāyaṇakāryaśālā

kānapuraprāntena akṭobar-māse ṣaṣṭhataḥ navamadināṅkaparyantam ābhāsīyamādhyamena śrīmadbhagavadgītāpārāyaṇa-kāryaśālā āyojitā . daśabhyaḥ janapadebhyaḥ triṃśat kāryakartāraḥ sahabhāgaṃ kṛtavantaḥ . pratidinaṃ bhagavadgītāyāḥ vyaktiśaḥ pāṭhaḥ, ante pāṭhānāṃ vimarśaḥ, jijñāsāsamādhānañca bhavati sma . kāryaśālāyāṃ varṇoccāraṇaṃ, visargoccāraṇam, alpaprāṇamahāprāṇabhedāḥ, yatiḥ, gatiḥ, layādayaśca kutra kathañca bhaveyuḥ ityeteṣu viṣayeṣu saṃvādaḥ jātaḥ . avasare'smin sandeśapatrikāyāḥ sahasampādakaḥ sacinakaṭhālemahodayasya pātheyaṃ prāptam . svāgataparicayaḥ amolāryeṇa, prāstāvikaṃ prāntamantriṇā candraprakāśatripāṭhinā ca kṛtam . kāryakrame ḍaॉ.jñānacandra-avasthī, śrī oṅkāranāthakoṣṭā, ḍaॉ. sudhākarabhaṭṭaḥ, ḍaॉ.umāśaṅkara-tripāṭhī, śyāmasundaraḥ, madhuśrīvāstavā, sandhyāguptā, sukṛtidīkṣita, ḍaॉ. manoramā, ḍaॉ.śivadatta-tripāṭhī, omdattadvivedī ityādayaḥ kāryakartāraḥ āsan .

pimparīciñcavaḍamahānagare bhāṣābodhanavargaḥ

pimparīciñcavaḍamahānagare akṭobarmāsasya 8,9 dināṅkayoḥ pravṛttasya dinadvayātmakasya bhāṣābodhanavargasya samāropaḥ akṭobarmāsasya navame dināṅke āsīt . tatra 42 śikṣārthinaḥ bhāgam avahan . udghāṭanasatrasya mukhyātithiḥ āsīt jñānaprabodhinīpāṭhaśālāyāḥ pramukhaḥ mā. manojadevaḻekaraḥ . varge pañca vyākaraṇasatrāṇi jātāni . pimparīciñcavaḍamahānagarasya adhyakṣaḥ mānanīyaḥ ḍaॉ. girīśa-āphaḻemahodayaḥ udbodhanam akarot . bauddhikasatrasya atithiḥ āsīt mā. śirīṣabheḍasagāṃvakaraḥ . samārope mukhyātithiḥ āsīt mā. moreśvaradevadharaḥ .

kānapuraprānte traimāsikavibhaktiparicayavargaḥ

kānapuraprāntena agasṭmāsasya prathame dināṅke ābhāsīya-mādhyamena traimāsikavibhaktiparicayavargasya udghāṭanaṃ kṛtam . avasare'smin mukhyātithiḥ āsīt a.bhā.śāstrasaṃrakṣaṇa-prakalpapramukhaḥ ḍa.saṃjīvaḥ . eṣaḥ vargaḥ pratisomavāsaraṃ pratiguruvāsaraṃ ca pracaliṣyati . vibhaktivallarīpustakasya sāhāyyena vargo'yaṃ sañcālayiṣyate . vargasañcālikā asti kānapuramahānagaraśikṣaṇapramukhā ḍa.manoramā . varge sandhyā-guptā, sādhanā, rūpala, āsthā, ādrikā, palaka, latā ityādayaḥ dvādaśa bhaginyaḥ sotsāhaṃ sahabhāgaṃ kurvanti .

akṣaraparatayā saṃskṛtasambhāṣaṇavargau

akṣaraparatayā sapṭambaramāse ubhau saṃskṛtasambhāṣaṇavargau susampanau . pratimāsam upaśatāḥ janāḥ vargeṣu saṃskṛtaṃ paṭhanti . asmin māse api śrīmatyā indirābhaginyā śrīmatyā padmābhaginyā ca saralasambhāṣaṇaṃ pāṭhitam . śrī śrīśamahodayaḥ śrīmatībhaginī ca samarope bodhayitvā agre paṭhane bahūn śikṣārthinaḥ preritavantau .

**amerikāvārtāḥ**

syānosenagare sambhāṣaṇaśibiram

amerikādeśasya syānosenagare sepṭambarmāsasya navamataḥ aṣṭādaśadināṅkaparyantaṃ daśadinātmakaṃ sambhāṣaṇa-śibiraṃ sampannam . asmin śibire upaviṃśāḥ śibirārthinaḥ bhāgam avahan . daśa dināni yāvat śraddhayā paṭhitavantaḥ sarve'pi śibirārthinaḥ sthānīyakāryakartṝṇāṃ sāhāyyena antime dine samāropakāryakrame sotsāhaṃ gītāni gītavantaḥ, laghurūpakāṇi pradarśitavantaḥ ca . prauḍha-śikṣaṇasaṃyojakaḥ ḍā. candraśekhararāmaḥ saṃskṛtabhāratyāḥ paricayaṃ lakṣyaṃ ca vivṛṇvan ‘agre paṭhanīyam’ iti sarvān preritavān . śrīmatī sandhyābhaginī sambhāṣaṇaśibiraṃ cālitavatī .

belliṅgrāmsaṃskṛtakendre vargāṇām ārambhaḥ

saṃvatsaradvayāt belliṅgrāmsaṃskṛtakendre, anyatra ca antarjālamādhyamena eva saṃskṛtavargāṇām āyojanaṃ bhavati sma . naikeṣāṃ manasi sandehaḥ vartate sma yat antarjālamādhyamena paṭhanārthaṃ saukaryaṃ bhavediti kāraṇāt naike bhāgaṃ na vaheyuḥ iti . parantu yadā abhimukhavargāṇāṃ pañjīkaraṇam ārabdhaṃ tatkṣaṇādeva naike sotsāhaṃ pañjīkṛtavantaḥ . 30 kuṭumbānāṃ pañjīkaraṇaṃ jātam . upaśatāḥ vibhinneṣu vargeṣu yojitāḥ . mātāpitaraḥ, kāryakartāraḥ, bālāḥ ca santoṣaṃ prakaṭitavantaḥ . abhimukhavargāṇāṃ kāraṇena anyaiḥ saha melanaṃ, sambhāṣaṇaṃ ca sañjātamiti naike sūcitavantaḥ .

hinduparamparāmāsasya ācaraṇam

akṭobarmāsaḥ hinduparamparāmāsaḥ iti amerikādeśe parigaṇyate . tadaṅgatvena akṭobarmāsasya dvitīyataḥ 29 paryantaṃ saptāhacatuṣṭayaṃ yāvat pratidinaṃ ‘hinduparamparā-smaraṇam’ iti nāmnā pratidinaṃ kimapi hinduviṣayakaṃ nirūpaṇaṃ yūṭyūbvāhinyā āyojyate . navarātraparvadināni iti kṛtvā ārambhikeṣu triṣu dineṣu bhagavatīṃ devīm adhikṛtya tribhāgātmikā kācit bhāṣaṇamālā āyojitā . durgāṣṭamyāṃ ‘mātṛsvarūpiṇī devī’ ityākhyaṃ bhāṣaṇaṃ nāgapurasthasya kālidāsasaṃskṛtaviśvavidyālayasya kulapatiḥ prā.pennāmadhusūdanavaryaḥ kṛtavān . mahānavamyāṃ pravṛtte ‘śaktisvarūpiṇī devī’ ityetasmin upanyāse mukhyātithiḥ syāṇḍiyāgoviśvavidyālayasya prācāryaḥ sthāṇeśvaratimalsināvaryaḥ bhagavatyāḥ mahiṣāsuramardinīrūpam udāhṛtya sarvān jāgaritavān . vijayādaśamyāṃ sañjāte ‘yuktisvarūpiṇī devī’ ityasmin kathane hindusvayaṃsevakasaṅghasya viśvavibhāgasya sahasaṃyojakaḥ ḍā rāmavaidyavaryaḥ devyāḥ yuktisvarūpaṃ viśadīkṛtavān .
