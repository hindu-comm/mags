+++
title = "14 ग्रन्थपरिचयः प्रतिभादूतम्"

+++
**![](magazine_images/img-1667231800Pratibhadutam.jpg)****ग्रन्थपरिचयः**

**प्रतिभादूतम्**

**ले - शतावधानी रा. गणेशः**

**प्र -Praharsha Publication, **83**, **5**th Cross, SBM Colony, BSK **1**st Stage**

** Bengaluru - **560085**, Email - **[**Praharsha.publication@gmail.com**](mailtoःPraharsha.publication@gmail.com)

**आकारः - **१**/**८ **क्रौन्****, पुटाः - **१२४**, मूल्यम् - रू.**१५०**/-, प्र.मु. - **२०२२

 विशिष्टम् इदं दूतकाव्यं, पूर्वप्रातिभम् अपूर्वप्रातिभम् इति भागयोः विभक्तम् । कालिदासः एव विषयीकृतः अस्मिन् काव्ये । प्रथमे भागे तावत् प्रतिभायाः पथः वर्णयन् कालिदासकाव्यानां रसिकाः व्याख्यातारः विमर्शकाश्च प्रतिभापक्षिणः विश्रमवृक्षत्वेन वर्णिताः । भागान्तरे प्रतिभायाः कालिदासेन मेलनं तस्मै सन्देशकथनं च प्रस्तुतम् । न किमपि दूतकाव्यं कालम् आश्रयते । पाश्चात्त्य-कथानकेषु प्रसिद्धं ‘कालयानम्’ इति प्रकारमाश्रित्य अस्य रचना विहिता । अतः काले व्याप्तिः, कविकुलगुरुः च लक्ष्यम् इति वैशिष्ट्यं काव्यस्य अस्य । मत्तेभविक्रीडितवृत्ते उपनिबद्धस्य अस्य काव्यस्य कन्नडभावानुवादः अपि तत्र दत्तः अस्ति । क्वचित् अवगमने क्लेशः मा भूत् इति धिया टिप्पण्यः अपि तत्र तत्र योजिताः शतावधानिना गणेशवर्येण अस्य दूतकाव्यस्य प्रणेत्रा । काव्यास्वादनपराः अनेन काव्येन नितरां तुष्येयुः सरसास्वादनम् इत्यत्र न संशितिः ।



**छन्दोगतिः**![](magazine_images/img-16672318742.jpg)

**प्रणेता - सेडियापु कृष्णभट्टः**

**अनु - बि.एन्.शशिकिरणः**

**प्र - Kuvempubhashabharati Pradhikara, Kalagrama, Jnanabharati **

** Mallathalli, Bengaluru – **५७००५७**, Ph - **०८०**-**२२२३४०७७

**आकारः - **१**/**८ **डेम्मी****, पुटाः - **१७८**, मूल्यम् - रू.**१३०**/-, प्र.मु. - **२०२२

नवसु परिच्छेदेषु संविभक्तः अयं ग्रन्थः पद्यविद्यायां गतितत्त्वं बोधयति । अक्षरवृत्तानि, मात्राजातयः कर्णाटकविषयजातयः इत्यादयः अस्मिन् ग्रन्थे विवृताः । तालः, लयः, लघुगुरुविन्यासः, गतिः, यतिः इत्येतान् बहुश्रूतान् पारिभाषिकशब्दान् सोदाहरणं स्पष्टीकुर्वन् अयं ग्रन्थः तत्तत्पदस्य स्पष्टार्थान् भेदान् च अव- गमयति । ‘Rythum’ इत्येतत् पदं लयात् कथं भिद्यते इत्येतादृशाः तौलनिकाः विषयाः अपि सप्रमाणं सोदाहरणं च विवृताः सन्ति । मूलतः कन्नडभाषया लिखितस्य अस्य संस्कृतानुवादे कन्नडरचनाः संस्कृतेन अनूदिताः इति अपरं वैशिष्ट्यम् । छन्दःशास्त्राध्येतॄन् नूतनान् अपि तज्जिज्ञासून् च अवश्यम् उपकुर्यात् एषः ग्रन्थः ।



granthaparicayaḥ

pratibhādūtam

le - śatāvadhānī rā. gaṇeśaḥ

pra -Praharsha Publication, 83, 5th Cross, SBM Colony, BSK 1st Stage

 Bengaluru - 560085, Email - Praharsha.publication@gmail.com

ākāraḥ - 1/8 kraun, puṭāḥ - 124, mūlyam - rū.150/-, pra.mu. - 2022

 viśiṣṭam idaṃ dūtakāvyaṃ, pūrvaprātibham apūrvaprātibham iti bhāgayoḥ vibhaktam . kālidāsaḥ eva viṣayīkṛtaḥ asmin kāvye . prathame bhāge tāvat pratibhāyāḥ pathaḥ varṇayan kālidāsakāvyānāṃ rasikāḥ vyākhyātāraḥ vimarśakāśca pratibhāpakṣiṇaḥ viśramavṛkṣatvena varṇitāḥ . bhāgāntare pratibhāyāḥ kālidāsena melanaṃ tasmai sandeśakathanaṃ ca prastutam . na kimapi dūtakāvyaṃ kālam āśrayate . pāścāttya-kathānakeṣu prasiddhaṃ ‘kālayānam’ iti prakāramāśritya asya racanā vihitā . ataḥ kāle vyāptiḥ, kavikulaguruḥ ca lakṣyam iti vaiśiṣṭyaṃ kāvyasya asya . mattebhavikrīḍitavṛtte upanibaddhasya asya kāvyasya kannaḍabhāvānuvādaḥ api tatra dattaḥ asti . kvacit avagamane kleśaḥ mā bhūt iti dhiyā ṭippaṇyaḥ api tatra tatra yojitāḥ śatāvadhāninā gaṇeśavaryeṇa asya dūtakāvyasya praṇetrā . kāvyāsvādanaparāḥ anena kāvyena nitarāṃ tuṣyeyuḥ sarasāsvādanam ityatra na saṃśitiḥ .

chandogatiḥ

praṇetā - seḍiyāpu kṛṣṇabhaṭṭaḥ

anu - bi.en.śaśikiraṇaḥ

pra - Kuvempubhashabharati Pradhikara, Kalagrama, Jnanabharati

 Mallathalli, Bengaluru – 570057, Ph - 080-22234077

ākāraḥ - 1/8 ḍemmī, puṭāḥ - 178, mūlyam - rū.130/-, pra.mu. - 2022

navasu paricchedeṣu saṃvibhaktaḥ ayaṃ granthaḥ padyavidyāyāṃ gatitattvaṃ bodhayati . akṣaravṛttāni, mātrājātayaḥ karṇāṭakaviṣayajātayaḥ ityādayaḥ asmin granthe vivṛtāḥ . tālaḥ, layaḥ, laghuguruvinyāsaḥ, gatiḥ, yatiḥ ityetān bahuśrūtān pāribhāṣikaśabdān sodāharaṇaṃ spaṣṭīkurvan ayaṃ granthaḥ tattatpadasya spaṣṭārthān bhedān ca ava- gamayati . ‘Rythum’ ityetat padaṃ layāt kathaṃ bhidyate ityetādṛśāḥ taulanikāḥ viṣayāḥ api sapramāṇaṃ sodāharaṇaṃ ca vivṛtāḥ santi . mūlataḥ kannaḍabhāṣayā likhitasya asya saṃskṛtānuvāde kannaḍaracanāḥ saṃskṛtena anūditāḥ iti aparaṃ vaiśiṣṭyam . chandaḥśāstrādhyetṝn nūtanān api tajjijñāsūn ca avaśyam upakuryāt eṣaḥ granthaḥ .
