+++
title = "16 भारतमाता सर्वदा जयतु भारतमाता "

+++
**भारतमाता** **सर्वदा** **जयतु**

भारतमाता सर्वदा जयतु ।

संसारे ह्येषा ननु प्रभवतु ॥

 संसारे सा ननु सुखसारा

 सर्वजीविनां ननु चाधारा ।

 सा हि सर्वसंवर्धनशीला

 सदा गीयते तस्याः लीला ।

 भवतां निष्ठा तां प्रति प्रभवतु ।

 भारतमाता सर्वदा जयतु ॥

रक्षति सा त्वन्नस्य हि कोषं

सर्वेभ्यो ददाति ननु सर्वम् ।

स्वाङ्के सर्वान् सदा धारयति ।

योगक्षेमं सुष्ठु सा वहति

तां ननु सर्वः श्रेष्ठतां नयतु ।

भारतमाता सर्वदा जयतु ॥

 एषा जन्मधरा रमणीया

 सेव्या चापि हि सुवन्दनीया ।

 या च सुदृष्ट्या प्ररक्षणीया

 सुवर्धनीया च पोषणीया ।

 प्राणान् दत्त्वा जननीं रक्षत

 भारतमाता सर्वदा जयतु ॥

**\* डा.रामेश्वरप्रसादगुप्तः, दतिया**



**bhāratamātā sarvadā jayatu**

bhāratamātā sarvadā jayatu .

saṃsāre hyeṣā nanu prabhavatu ॥

 saṃsāre sā nanu sukhasārā

 sarvajīvināṃ nanu cādhārā .

 sā hi sarvasaṃvardhanaśīlā

 sadā gīyate tasyāḥ līlā .

 bhavatāṃ niṣṭhā tāṃ prati prabhavatu .

 bhāratamātā sarvadā jayatu ॥

rakṣati sā tvannasya hi koṣaṃ

sarvebhyo dadāti nanu sarvam .

svāṅke sarvān sadā dhārayati .

yogakṣemaṃ suṣṭhu sā vahati

tāṃ nanu sarvaḥ śreṣṭhatāṃ nayatu .

bhāratamātā sarvadā jayatu ॥

 eṣā janmadharā ramaṇīyā

 sevyā cāpi hi suvandanīyā .

 yā ca sudṛṣṭyā prarakṣaṇīyā

 suvardhanīyā ca poṣaṇīyā .

 prāṇān dattvā jananīṃ rakṣata

 bhāratamātā sarvadā jayatu ॥

\* ḍā.rāmeśvaraprasādaguptaḥ, datiyā
