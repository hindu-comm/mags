+++
title = "19 चाटुचणकः – २८९ घोरनामानि रोगाण"

+++
**चाटुचणकः** **– २८९**

घोरनामानि रोगाणां महार्घं चौषधं वदेत् ।

चिकित्सागारवासं च धनार्थी निर्दिशेत् भिषक् ॥

धनसम्पादनं कर्तुम् इच्छता वैद्येन किं करणीयम् ? अत्र सन्ति द्वित्राः उपदेशबिन्दवः । चिकित्सार्थम् आगतस्य पुरतः घोररोगाणां नामानि उच्चारणीयानि । अधिकमूल्यकौषधीनां सेवनं करणीयम् इति सूचनीयम् । ‘(ममैव) चिकित्सालये वासः करणीयः’ इति वक्तव्यम् । एतादृशाः उपायाः आश्रिताः चेत् धनसम्पादनं भवेत् लीलया एव ।



cāṭucaṇakaḥ – 289

ghoranāmāni rogāṇāṃ mahārghaṃ cauṣadhaṃ vadet .

cikitsāgāravāsaṃ ca dhanārthī nirdiśet bhiṣak ॥

dhanasampādanaṃ kartum icchatā vaidyena kiṃ karaṇīyam ? atra santi dvitrāḥ upadeśabindavaḥ . cikitsārtham āgatasya purataḥ ghorarogāṇāṃ nāmāni uccāraṇīyāni . adhikamūlyakauṣadhīnāṃ sevanaṃ karaṇīyam iti sūcanīyam . ‘(mamaiva) cikitsālaye vāsaḥ karaṇīyaḥ’ iti vaktavyam . etādṛśāḥ upāyāḥ āśritāḥ cet dhanasampādanaṃ bhavet līlayā eva .
