+++
title = "06 सौदीदेशे अतिप्राचीनं मन्दिरम् "

+++
**सौदीदेशे** **अतिप्राचीनं** **मन्दिरम्**

**\* (सं) शेखरशर्मा**

\[मुस्लिमनिवासस्थाने अपि पूर्वं हिन्दुसंस्कृतिसम्बद्धाः जनाः निवसन्ति स्म इत्येतत् तु अस्मान् आश्चर्यसागरे निमज्जयति । भारतीयतामूलानां प्रसारः पूर्वं कियता प्रमाणेन आसीत् इत्येतत् यदि चिन्त्येत तर्हि पूर्वजानां विषये ![](magazine_images/img-1667224838123.jpg)अस्माकम् अभिमानः निश्चयेन वर्धेत ।\]

सौदी-अरेबियादेशस्य राजधानी अस्ति रियादनगरम् । एतस्मात् नगरात् अनतिदूरे दक्षिणपश्चिमदिग्भागे ‘अलफा’नामके (A1-Faw) प्रदेशे प्राचीनस्य मन्दिरस्य अवशेषाः यज्ञवेदिकाः च सम्प्राप्ताः सन्ति । मन्दिरम् एतत् अष्टसहस्रात् (८०००) वर्षेभ्यः पूर्वं निर्मितं स्यात् इति अभिप्रयन्ति पुरातत्त्वशास्त्रज्ञाः ।

पूर्वम् अत्र ‘किन्दाह’साम्राज्यस्य राजधानी तिष्ठति स्म । सौदिफ्रेञ्चदेशयोः संयुक्तप्रयत्नेन दूरसंवेदितन्त्रज्ञानस्य भूगर्भाध्ययनतन्त्रज्ञानस्य च साहाय्येन भूगर्भसर्वेक्षणं विहितम् । ततः प्राप्तं विवरणम् आधृत्य उत्खननं प्रवर्तितम् । तदवसरे अस्य प्राचीनमन्दिरस्य यज्ञवेद्यादीनां च सत्ता अभिज्ञाता । अत्र प्राप्तेषु अवशेषेषु देवदेवीनां चित्राणि दृश्यन्ते ।

तावदेव न, अत्र केचन शिलालेखाः अपि प्राप्ताः । तेषु मन्दिरकाले तत्र ये निवसन्ति स्म, तेषां धार्मिकव्यवहारस्य विवरणं प्राप्यते । ‘प्राचीने काले वृष्टिजलसङ्ग्रहणव्यवस्था, ![](magazine_images/img-1667224887download.jpg)सङ्गृहीतस्य जलस्य कृषिक्षेत्रं प्रति नयनाय व्यवस्था च आसीत्’ इत्यपि ज्ञायते तेषां शिलालेखानाम् अध्ययनात् ।

अद्यत्वे तु सौदीदेशः अरबजनानाम् आवासस्थानम् अस्ति । एतादृशे मुस्लिमनिवासस्थाने अपि पूर्वं हिन्दुसंस्कृतिसम्बद्धाः जनाः निवसन्ति स्म इत्येतत् तु अस्मान् आश्चर्यसागरे निमज्जयति । भारतीयतामूलानां प्रसारः पूर्वं कियता प्रमाणेन आसीत् इत्येतत् यदि चिन्त्येत तर्हि पूर्वजानां विषये अस्माकम् अभिमानः निश्चयेन वर्धेत ।

\[विषयसङ्ग्रहः जालपुटतः\]



saudīdeśe atiprācīnaṃ mandiram

\* (saṃ) śekharaśarmā

\[muslimanivāsasthāne api pūrvaṃ hindusaṃskṛtisambaddhāḥ janāḥ nivasanti sma ityetat tu asmān āścaryasāgare nimajjayati । bhāratīyatāmūlānāṃ prasāraḥ pūrvaṃ kiyatā pramāṇena āsīt ityetat yadi cintyeta tarhi pūrvajānāṃ viṣaye asmākam abhimānaḥ niścayena vardheta ।\]

saudī-arebiyādeśasya rājadhānī asti riyādanagaram । etasmāt 
nagarāt anatidūre dakṣiṇapaścimadigbhāge ‘alaphā’nāmake (A1-Faw) pradeśe prācīnasya mandirasya avaśeṣāḥ yajñavedikāḥ ca samprāptāḥ santi । mandiram etat aṣṭasahasrāt (8000) varṣebhyaḥ pūrvaṃ nirmitaṃ syāt iti abhiprayanti purātattvaśāstrajñāḥ ।

pūrvam atra ‘kindāha’sāmrājyasya rājadhānī tiṣṭhati sma । saudiphreñcadeśayoḥ saṃyuktaprayatnena dūrasaṃveditantrajñānasya bhūgarbhādhyayanatantrajñānasya ca sāhāyyena bhūgarbhasarvekṣaṇaṃ vihitam । tataḥ prāptaṃ vivaraṇam ādhṛtya utkhananaṃ pravartitam । tadavasare asya prācīnamandirasya yajñavedyādīnāṃ ca sattā abhijñātā । atra prāpteṣu avaśeṣeṣu devadevīnāṃ citrāṇi dṛśyante ।

tāvadeva na, atra kecana śilālekhāḥ api prāptāḥ । teṣu mandirakāle tatra ye nivasanti sma, teṣāṃ dhārmikavyavahārasya vivaraṇaṃ prāpyate । ‘prācīne kāle vṛṣṭijalasaṅgrahaṇavyavasthā, saṅgṛhītasya jalasya kṛṣikṣetraṃ prati nayanāya vyavasthā ca āsīt’ ityapi jñāyate teṣāṃ śilālekhānām adhyayanāt ।

adyatve tu saudīdeśaḥ arabajanānām āvāsasthānam asti । etādṛśe muslimanivāsasthāne api pūrvaṃ hindusaṃskṛtisambaddhāḥ janāḥ nivasanti sma ityetat tu asmān āścaryasāgare nimajjayati । bhāratīyatāmūlānāṃ prasāraḥ pūrvaṃ kiyatā pramāṇena āsīt ityetat yadi cintyeta tarhi pūrvajānāṃ viṣaye asmākam abhimānaḥ niścayena vardheta ।

\[viṣayasaṅgrahaḥ jālapuṭataḥ\]
