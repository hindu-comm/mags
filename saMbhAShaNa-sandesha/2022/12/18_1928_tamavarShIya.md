+++
title = "18 1928 तमवर्षीयं संस्कृतविज्ञापि"

+++
**1928 तमवर्षीयं संस्कृतविज्ञापिकाद्वयम्**

![](magazine_images/img-1669902005boxitem.jfif)पठितॄणाम् अवधानस्य आकर्षणाय विज्ञापिकाः प्रकाश्यन्ते । एतादृश्यः विज्ञापिकाः कदाचित् संस्कृतेन अपि भवन्ति । ![](magazine_images/img-1669902058boxitem2.jfif)संस्कृतप्रीतिकारणतः विज्ञापिकादातारः संस्कृतेन विज्ञापिकाः प्रकाशयन्ति । एषा प्रवृत्तिः अद्यत्वे यथा, तथैव पूर्वम् अपि आसीत् । 1928 तमे वर्षे प्रकाशितं विज्ञापिकाद्वयम् अत्र उदाहरणम् ।

वाणिज्यविषये, विवाहविषये च अस्ति एतत् विज्ञापिकाद्वयम् । रावलपिण्डीनगरतः (नगरम् एतत् अद्यत्वे पाकिस्थाने अस्ति । पूर्वं तु भारतस्य अङ्गम् आसीत् ।) प्रकाश्यमानायां पत्रिकायाम् एतत् विज्ञापिकाद्वयं प्रकाशितम् । प्रथमायां विज्ञापिकायाम् आयुर्वेदौषधानां वैशिष्ट्यं विवृतम् । ‘वरः अपेक्षितः’ इति विचारः द्वितीयायां विज्ञापिकायां वर्तते । तत्र वरस्य संस्कृतज्ञानम् अनिवार्यम् इत्यपि स्पष्टतया उल्लिखितम् । वधूः चतुर्दशवर्षदेशीया संस्कृतं जानाति इत्यपि तत्र उल्लेखः वर्तते । ‘प्राचीने काले स्त्रियः संस्कृतशिक्षणात् वञ्चिताः आसन्’ इति ये कुतर्कम् उपस्थापयन्ति तेषां मुखपिधानं करोति एषा विज्ञापिका ।



**1928 tamavarṣīyaṃ saṃskṛtavijñāpikādvayam**

paṭhitṝṇām avadhānasya ākarṣaṇāya vijñāpikāḥ prakāśyante. etādṛśyaḥ vijñāpikāḥ kadācit saṃskṛtena api bhavanti. saṃskṛtaprītikāraṇataḥ vijñāpikādātāraḥ saṃskṛtena vijñāpikāḥ prakāśayanti. eṣā pravṛttiḥ adyatve yathā, tathaiva pūrvam api āsīt. 1928 tame varṣe prakāśitaṃ vijñāpikādvayam atra udāharaṇam.

vāṇijyaviṣaye, vivāhaviṣaye ca asti etat vijñāpikādvayam. rāvalapiṇḍīnagarataḥ (nagaram etat adyatve pākisthāne asti. pūrvaṃ tu bhāratasya aṅgam āsīt.) prakāśyamānāyāṃ patrikāyām etat vijñāpikādvayaṃ prakāśitam. prathamāyāṃ vijñāpikāyām āyurvedauṣadhānāṃ vaiśiṣṭyaṃ vivṛtam. ‘varaḥ apekṣitaḥ’ iti vicāraḥ dvitīyāyāṃ vijñāpikāyāṃ vartate. tatra varasya saṃskṛtajñānam anivāryam ityapi spaṣṭatayā ullikhitam. vadhūḥ caturdaśavarṣadeśīyā saṃskṛtaṃ jānāti ityapi tatra ullekhaḥ vartate. ‘prācīne kāle striyaḥ saṃskṛtaśikṣaṇāt vañcitāḥ āsan’ iti ye kutarkam upasthāpayanti teṣāṃ mukhapidhānaṃ karoti eṣā vijñāpikā.
