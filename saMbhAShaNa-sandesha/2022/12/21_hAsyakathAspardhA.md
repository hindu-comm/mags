+++
title = "21 हास्यकथास्पर्धायाः परिणामः"

+++
**हास्यकथास्पर्धायाः परिणामः**

सम्भाषणसन्देशेन आयोजितायां हास्यकथास्पर्धायां बहुभिः भागः गृहीतः । प्रथमस्तरस्य चयनं परिशील्य चिताः काश्चन कथाः परिशीलनसमित्यै दत्ताः । तया सर्वाः कथाः परिशील्य निर्णीतं यत् प्रथमं द्वितीयं वा पारितोषिकं प्राप्तुं न अर्हति कापि कथा इति । अतः तृतीयपारितोषिकाय कथाद्वयं चितम् । प्रोत्साहकपारितोषिकदानार्थं कथात्रयं चितम् ।

स्पर्धायां बहुभिः भागः गृहीतः इति तु सन्तोषस्य विषयः । किन्तु प्राप्तानां कथानां गुणस्तरः तृप्तिकरः न आसीत् । चयनावसरे विनोदस्य हास्यस्य वा प्राधान्यं समित्या चिन्तितम् । प्राप्तासु कथासु बह्व्यः विनोदहास्यप्रधानाः न आसन् ।

कथालेखनं प्रतिभां प्रयासं च अपेक्षते । प्रतिभावन्तः अपि आधिक्येन साहित्यकृतीः यदि न पठेयुः, लेखनकृषिं बहुधा यदि न कुर्युः तर्हि उत्तमसाहित्यं स्रष्टुं न शक्नुयुः । तत्रापि हास्य-प्रधानकथानां सृष्टौ अधिकः परिश्रमः अपेक्ष्यते । हासप्रधानसाहित्यस्य अध्ययनं, हास्य-साहित्यसृष्टौ असकृत् प्रयासः च येन क्रियेत सः एव उत्तमां हास्यप्रधानकथां स्रष्टुं
शक्नुयात् । ऐदम्प्राथम्येन सृष्टायां, विरलतया लिखितायां वा कथायां हास्यस्य स्फोरणं क्लेशाय एव भवेत् । साहित्यं स्रष्टुम् इच्छद्भिः अध्ययनं सर्जनपरिश्रमः च आधिक्येन करणीयः इत्येतत् तत्त्वं स्मारयति एषा स्पर्धा ।

स्पर्धायां भागं ग्रहीतुं बहुभिः प्रवृत्तिः दर्शिता इति तु महतः सन्तोषस्य विषयः । फले दृष्टिम् अनिक्षिप्य ये प्रयत्ने अवधानवन्तः स्युः ते निश्चयेन विकासं प्राप्नुयुः । अतः ये हास्यकथासर्जने प्रयत्नं कृतवन्तः ते सर्वे गच्छता कालेन यशस्वितां प्राप्नुयुः एव इति भावयामः वयम् ।

**हास्यकथास्पर्धायां तृतीयं पारितोषिकं प्राप्तम् एताभ्याम् –**

![](magazine_images/img-1669830308Kankar.JPG)१. डा.नारायणशास्त्रीकाङ्करः, जयपुरम् (राज.)                             
                                   
               २.डा.एस्.हेमलता,बेङ्गलूरु (कर्णा.)![](magazine_images/img-1669830357Hemalatha.jpg)







**प्रोत्साहकपारितोषिकभाजः**

![](magazine_images/img-1669830408tejas.jpg)१.तेजस् द्विवेदी, गुजरातम्   
                  
![](magazine_images/img-1669830442CharuBhave.jpg)२. चारुहासिनी भावे, बेळगॉंव                                 
       ३. डा.पूजा उपाध्यायः, उज्जयिनी![](magazine_images/img-1669830485Pooja(2).jpg)



hāsyakathāspardhāyāḥ pariṇāmaḥ

sambhāṣaṇasandeśena āyojitāyāṃ hāsyakathāspardhāyāṃ bahubhiḥ bhāgaḥ gṛhītaḥ. prathamastarasya cayanaṃ pariśīlya citāḥ kāścana kathāḥ pariśīlanasamityai dattāḥ. tayā sarvāḥ kathāḥ pariśīlya nirṇītaṃ yat prathamaṃ dvitīyaṃ vā pāritoṣikaṃ prāptuṃ na arhati kāpi kathā iti. ataḥ tṛtīyapāritoṣikāya kathādvayaṃ citam. protsāhakapāritoṣikadānārthaṃ kathātrayaṃ citam.

spardhāyāṃ bahubhiḥ bhāgaḥ gṛhītaḥ iti tu santoṣasya viṣayaḥ. kintu prāptānāṃ kathānāṃ guṇastaraḥ tṛptikaraḥ na āsīt. cayanāvasare vinodasya hāsyasya vā prādhānyaṃ samityā cintitam. prāptāsu kathāsu bahvyaḥ vinodahāsyapradhānāḥ na āsan.

kathālekhanaṃ pratibhāṃ prayāsaṃ ca apekṣate. pratibhāvantaḥ api ādhikyena sāhityakṛtīḥ yadi na paṭheyuḥ, lekhanakṛṣiṃ bahudhā yadi na kuryuḥ tarhi uttamasāhityaṃ sraṣṭuṃ na śaknuyuḥ. tatrāpi hāsya-pradhānakathānāṃ sṛṣṭau adhikaḥ pariśramaḥ apekṣyate. hāsapradhānasāhityasya adhyayanaṃ, hāsya-sāhityasṛṣṭau asakṛt prayāsaḥ ca yena kriyeta saḥ eva uttamāṃ hāsyapradhānakathāṃ sraṣṭuṃ śaknuyāt. aidamprāthamyena sṛṣṭāyāṃ, viralatayā likhitāyāṃ vā kathāyāṃ hāsyasya sphoraṇaṃ kleśāya eva bhavet. sāhityaṃ sraṣṭum icchadbhiḥ adhyayanaṃ sarjanapariśramaḥ ca ādhikyena karaṇīyaḥ ityetat tattvaṃ smārayati eṣā spardhā.

spardhāyāṃ bhāgaṃ grahītuṃ bahubhiḥ pravṛttiḥ darśitā iti tu mahataḥ santoṣasya viṣayaḥ. phale dṛṣṭim anikṣipya ye prayatne avadhānavantaḥ syuḥ te niścayena vikāsaṃ prāpnuyuḥ. ataḥ ye hāsyakathāsarjane prayatnaṃ kṛtavantaḥ te sarve gacchatā kālena yaśasvitāṃ prāpnuyuḥ eva iti bhāvayāmaḥ vayam.

hāsyakathāspardhāyāṃ tṛtīyaṃ pāritoṣikaṃ prāptam etābhyām –

1. ḍā.nārāyaṇaśāstrīkāṅkaraḥ, jayapuram (rāja.)

2.ḍā.es.hemalatā,beṅgalūru (karṇā.)



protsāhakapāritoṣikabhājaḥ

1.tejas dvivedī, gujarātam

2. cāruhāsinī bhāve, beḻagaॉṃva

3. ḍā.pāūjā upādhyāyaḥ, ujjayinī
