+++
title = "20 देशद्वयीयः ग्रामः * अमृतपुत्रः"

+++
**देशद्वयीयः ग्रामः \* अमृतपुत्रः**

![](magazine_images/img-16698297661.jpg)\[लोङ्गवास्थः प्रत्येकं जनः भारतस्य यथा, तथा मयन्मारदेशस्य अपि पौरः । अस्य ग्रामस्य प्रमुखस्य गृहस्य तु अर्धं भारते अस्ति, पुनरर्धं तिष्ठति मयन्मारे । अस्य गृहस्य मध्यभागतः एव देशद्वयस्य सीमा परिकल्पिता अस्ति ।\]

समग्रं जगत् वैचित्र्यैः पूर्णम् । सर्वोऽपि जनः स्वीयम् औपचारिकम् अस्तित्वं 
प्रमाणयितुं स्वदेशस्य पौरतां स्वीकरोति । तत्सम्बद्धं प्रमाणपत्रं च प्राप्नोति रक्षति च आजन्म । अहम् अमुकदेशस्य पौरः अस्मि इति साभिमानं घोषयति सर्वः अपि । बहवः तु उद्योगादिदृष्ट्या एकाधिकदेशानां पौरत्वं प्राप्नुवन्ति सयत्नम् । किन्तु कोऽपि भूप्रदेशः देशद्वयसम्बद्धः भवितुं न अर्हति भौगोलिकतया । अस्य अपवादतया तिष्ठति कश्चन ग्रामः, यश्च देशद्वयस्य पौरत्वम् आवहति ...

एषा कल्पना न । भारतस्थस्य नागालेण्डराज्यस्य ईशान्यदिशि अस्ति कश्चन ग्रामः ‘लोङ्गवा’ इत्याख्यः । अयं ग्रामः किञ्चन वैलक्षण्यम् आवहति । लोङ्गवास्थः प्रत्येकं जनः भारतस्य यथा, तथा मयन्मारदेशस्य अपि पौरः । अस्य ग्रामस्य प्रमुखस्य गृहस्य तु अर्धं भारते अस्ति, पुनरर्धं तिष्ठति मयन्मारे । अ![](magazine_images/img-1669829795Koniyaanpeople.jpg)स्य गृहस्य मध्यभागतः एव देशद्वयस्य सीमा परिकल्पिता अस्ति । अतः ग्रामस्य प्रमुखः भोजनं मयन्मारे करोति, भारते शेते च इत्यत्र न उत्प्रेक्षा ।

प्रत्येकं ग्रामीणः उभयोः अपि देशयोः कार्यं कर्तुम् अर्हति । मतदानस्य अधिकारः अपि उभयदेशयोः अस्ति ग्रामस्थानाम् । कृषिः, पाठशाला, चिकित्सालयः ... इत्येवं सर्वमपि देशद्वये समानतया प्रयुज्यते सर्वेण अपि । 732 परिवारेषु 5132 जनाः निवसन्ति अस्मिन् ग्रामे । ते कोनियान्जनजातीयाः । एषा जनजातिः अपि विलक्षणा । शिरश्छेदकत्वेन एते प्रसिद्धाः । 1760 तमवर्षं यावत् अपि युद्धे जाते शत्रुग्रामं गत्वा तेषां शिरश्छेदं कृत्वा आनयन्ति स्म एते । अधुनापि बहुषु गृहेषु तानि कपालानि सन्ति । एवं तर्हि गच्छाम किं लोङ्गवाम् ?

deśadvayīyaḥ grāmaḥ \* amṛtaputraḥ

\[loṅgavāsthaḥ pratyekaṃ janaḥ bhāratasya yathā, tathā mayanmāradeśasya api pauraḥ. asya grāmasya pramukhasya gṛhasya tu ardhaṃ bhārate asti, punarardhaṃ tiṣṭhati mayanmāre. asya gṛhasya madhyabhāgataḥ eva deśadvayasya sīmā parikalpitā asti.\]

samagraṃ jagat vaicitryaiḥ pūrṇam. sarvo'pi janaḥ svīyam aupacārikam astitvaṃ pramāṇayituṃ svadeśasya pauratāṃ svīkaroti. tatsambaddhaṃ pramāṇapatraṃ ca prāpnoti rakṣati ca ājanma. aham amukadeśasya pauraḥ asmi iti sābhimānaṃ ghoṣayati sarvaḥ api. bahavaḥ tu udyogādidṛṣṭyā ekādhikadeśānāṃ pauratvaṃ prāpnuvanti sayatnam. kintu ko'pi bhūpradeśaḥ deśadvayasambaddhaḥ bhavituṃ na arhati bhaugolikatayā. asya apavādatayā tiṣṭhati kaścana grāmaḥ, yaśca deśadvayasya pauratvam āvahati ...

eṣā kalpanā na. bhāratasthasya nāgāleṇḍarājyasya īśānyadiśi asti kaścana grāmaḥ ‘loṅgavā’ ityākhyaḥ. ayaṃ grāmaḥ kiñcana vailakṣaṇyam āvahati. loṅgavāsthaḥ pratyekaṃ janaḥ bhāratasya yathā, tathā mayanmāradeśasya api pauraḥ. asya grāmasya pramukhasya gṛhasya tu ardhaṃ bhārate asti, punarardhaṃ tiṣṭhati mayanmāre. asya gṛhasya madhyabhāgataḥ eva deśadvayasya sīmā parikalpitā asti. ataḥ grāmasya pramukhaḥ bhojanaṃ mayanmāre karoti, bhārate śete ca ityatra na utprekṣā.

pratyekaṃ grāmīṇaḥ ubhayoḥ api deśayoḥ kāryaṃ kartum arhati. matadānasya adhikāraḥ api ubhayadeśayoḥ asti grāmasthānām. kṛṣiḥ, pāṭhaśālā, cikitsālayaḥ ... ityevaṃ sarvamapi deśadvaye samānatayā prayujyate sarveṇa api. 732 parivāreṣu 5132 janāḥ nivasanti asmin grāme. te koniyānjanajātīyāḥ. eṣā janajātiḥ api vilakṣaṇā. śiraśchedakatvena ete prasiddhāḥ. 1760 tamavarṣaṃ yāvat api yuddhe jāte śatrugrāmaṃ gatvā teṣāṃ śiraśchedaṃ kṛtvā ānayanti sma ete. adhunāpi bahuṣu gṛheṣu tāni kapālāni santi. evaṃ tarhi gacchāma kiṃ loṅgavām ?
