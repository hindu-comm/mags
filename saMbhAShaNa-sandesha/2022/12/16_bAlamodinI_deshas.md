+++
title = "16 बालमोदिनी देशसमृद्धिः न सुवर्ण"

+++
**![](magazine_images/img-1669828045Balamodini3.jpg)बालमोदिनी**

**देशसमृद्धिः न सुवर्णेन \* (सं) बोधकुमारः**

कश्चन राजा । कदाचित् प्रयाणसमये तेन  कश्चन आश्रमः दृष्टः । सः आश्रमः न अतिविशालः । बहवः छात्राः पठन्ति स्म तत्र । दर्शनमात्रेण एव ज्ञायते स्म - आश्रमस्य अर्थस्थितिः उत्तमा नास्ति इति । अतः राजा आश्रमस्य मुख्यं संन्यासिनं नमस्कृत्य सुवर्णनाणकैः पूर्णां स्थालिकां तस्य पुरतः संस्थाप्य - ‘एतस्य उपयोगेन आश्रमस्य अर्थक्लेशः निवार्यताम्’ इति अवदत् ।

तदा संन्यासिना उक्तम् - ‘‘एतानि निर्धनेभ्यः वितीर्यन्ताम् । आश्रमाय न आवश्यकानि एतानि ।..’’

‘‘आश्रमस्यास्य व्यवस्थायाः निर्वाहाय धनम् आवश्यकम् एव ननु ?’’ - राज्ञा पृष्टम् ।

‘‘तदर्थम् अन्यः उपायः अस्ति अस्मत्- समीपे । लोहं सुवर्णत्वेन परिणमयितुम् अपेक्षितां विद्यां जानीमः वयम् ।..’’

‘‘सुवर्णनिर्माणविद्या ! सा रसायनविद्या मया अपि अपेक्ष्यते । सा यदि स्यात् तर्हि मम प्रशासने महत् आनुकूल्यं सिद्ध्येत् । किं सा मां बोधयितुं शक्येत ?’’

‘‘कुतो न ? किन्तु तदर्थं भवता मासं यावत् आश्रमे उषित्वा सत्सङ्गकार्यक्रमे भागः वोढव्यः’’ - संन्यासिना उक्तम् ।

राजा एतत् अङ्गीकृत्य आश्रमे वासम् आरब्धवान् । मासः अतीतः । ततः संन्यासी अपृच्छत् - ‘‘श्वः भवन्तं सुवर्णनिर्माणसम्बद्धां रसविद्यां बोधयिष्यामि किम् ?’’ इति ।

तदा राजा अवदत् - ‘‘महात्मन् ! तस्य आवश्यकता नास्ति । मम हृदयम् अमृत-रसायनेन पूर्णम् अस्ति । सत्सङ्गस्य कारणतः जनाः लोभ-मोह-अहङ्कारादिभ्यः विकारेभ्यः मुक्ताः भवन्ति । अतः देशे एतादृशानां सत्सङ्गानां व्यवस्थापनाय व्यवस्था करणीया । ततः प्रजानां जीवनस्तरस्य वृद्धिः, देशस्य समृद्धिः च भवितुम् अर्हति’’ इति ।

bālamodinī

deśasamṛddhiḥ na suvarṇena \* (saṃ) bodhakumāraḥ



kaścana rājā. kadācit prayāṇasamaye tena kaścana āśramaḥ dṛṣṭaḥ. saḥ āśramaḥ na ativiśālaḥ. bahavaḥ chātrāḥ paṭhanti sma tatra. darśanamātreṇa eva jñāyate sma - āśramasya arthasthitiḥ uttamā nāsti iti. ataḥ rājā āśramasya mukhyaṃ saṃnyāsinaṃ namaskṛtya suvarṇanāṇakaiḥ pāūrṇāṃ sthālikāṃ tasya purataḥ saṃsthāpya - ‘etasya upayogena āśramasya arthakleśaḥ nivāryatām’ iti avadat.

tadā saṃnyāsinā uktam - ‘‘etāni nirdhanebhyaḥ vitīryantām. āśramāya na āvaśyakāni etāni...’’

‘‘āśramasyāsya vyavasthāyāḥ nirvāhāya dhanam āvaśyakam eva nanu ?’’ - rājñā pṛṣṭam.

‘‘tadartham anyaḥ upāyaḥ asti asmat- samīpe. lohaṃ suvarṇatvena pariṇamayitum apekṣitāṃ vidyāṃ jānīmaḥ vayam...’’

‘‘suvarṇanirmāṇavidyā ! sā rasāyanavidyā mayā api apekṣyate. sā yadi syāt tarhi mama praśāsane mahat ānukūlyaṃ siddhyet. kiṃ sā māṃ bodhayituṃ śakyeta ?’’

‘‘kuto na ? kintu tadarthaṃ bhavatā māsaṃ yāvat āśrame uṣitvā satsaṅgakāryakrame bhāgaḥ voḍhavyaḥ’’ - saṃnyāsinā uktam.

rājā etat aṅgīkṛtya āśrame vāsam ārabdhavān. māsaḥ atītaḥ. tataḥ saṃnyāsī apṛcchat - ‘‘śvaḥ bhavantaṃ suvarṇanirmāṇasambaddhāṃ rasavidyāṃ bodhayiṣyāmi kim ?’’ iti.

tadā rājā avadat - ‘‘mahātman ! tasya āvaśyakatā nāsti. mama hṛdayam amṛta-rasāyanena pāūrṇam asti. satsaṅgasya kāraṇataḥ janāḥ lobha-moha-ahaṅkārādibhyaḥ vikārebhyaḥ muktāḥ bhavanti. ataḥ deśe etādṛśānāṃ satsaṅgānāṃ vyavasthāpanāya vyavasthā karaṇīyā. tataḥ prajānāṃ jīvanastarasya vṛddhiḥ, deśasya samṛddhiḥ ca bhavitum arhati’’ iti.
