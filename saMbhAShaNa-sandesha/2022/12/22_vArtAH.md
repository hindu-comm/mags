+++
title = "22 वार्ताः"

+++
**वार्ताः**

लखनऊनगरे बौद्धिकसत्रम्

लखनऊस्थेन उत्तरप्रदेशसंस्कृतसंस्थानेन संस्कृत-भाषाशिक्षणकक्षान्तर्गततया बौद्धिकसत्रम् अक्टोबर्-मासस्य 15 दिनाङ्के आयोजितम् । तत्र सत्रसञ्चालकः आसीत् नूतनविष्णुरेग्मी । सत्रसंयोजकः श्री नागेशदुबे (प्रशिक्षणसमन्वयकः, उ.प्र.संस्कृतसंस्थानम्) स्वागत-भाषणपुरस्सरं संस्थानस्य कार्याणां वृत्तं प्रास्तौत् । सत्रे मुख्यवक्ता आसीत् श्रीमान् देवनिरञ्जनदीक्षितः (प्रान्त-शिक्षणप्रमुखः संस्कृतभारती, बिहारप्रान्तः) राजेश-कुमारः कक्षायाः अनुभवम् अश्रावयत् । कार्यक्रमे शताधिकाः जनाः उपस्थिताः । संस्थानाध्यक्षः डॉ. वाचस्पतिमिश्रः, निदेशकः विनयकुमारश्रीवास्तवः, योजनासर्वेक्षकः डॉ.जगदानन्दझा, प्रशिक्षणप्रमुखः सुधीष्ठकुमारमिश्रः, प्रशिक्षणसमन्वयकौ धीरजमैठाणी दिव्यरञ्जनः च, प्रशिक्षकौ डॉ.हसनखानः, विनयशुक्लः इत्यादयः उपस्थिताः आसन् । ओमदत्तद्विवेदी धन्यवाद-ज्ञापनं कृतवान् ।

यानाभिधस्य संस्कृतचलचित्रस्य प्रदर्शनम्

उज्जयिनीस्थः म.पा.स.व.विश्वविद्यालयः, उज्जैन-स्मार्टसिटीलिमिटेड इत्यनयोः संयुक्ततत्त्वावधानेन विश्वस्य प्रथमसंस्कृतवैज्ञानिकचलचित्रस्य ‘यानम्’ इत्यस्य प्रदर्शनम् अक्टोबर्मासस्य चतुर्दशे दिनाङ्के जातम् । चल-चित्रमिदं भारतीयान्तरिक्षानुसन्धानसंस्थायाः पूर्व-निर्देशकेन डॉ. के.राधाकृष्णन्वर्येण विरचितं ‘माय् ओडिसी’पुस्तकम् आश्रित्य निर्मितम् । कार्यक्रमेऽस्मिन् मुख्यातिथिरूपेण मध्यप्रदेशस्य उच्चशिक्षामन्त्री डॉ. मोहनयादवमहोदयः, विशिष्टातिथिरूपेण उज्जयिनीनगर-निगमस्य सभापतिः श्रीमती कलावतीयादवमहोदया च उपस्थितौ आस्ताम् । अस्य चलचित्रस्य निदेशकः श्री विनोदमङ्करामहोदयः, चलचित्रस्य निर्माता श्री ए.वी. अनूपमहोदयश्च अवसरेऽस्मिन् समुपस्थितौ आस्ताम् । अस्य कार्यक्रमस्य सूत्रधारः आसीत् म.पा.स.व.विश्व-विद्यालयस्य कुलपतिः विजयकुमारमेनन्वर्यः । गण-मान्याः नागरिकाः, अधिकारिणः, नाट्याभिनेतारः, संस्कृतच्छात्राः इत्यादयः पञ्चशताधिकाः प्रेक्षकाः एतत् चलचित्रम् अनुवीक्ष्य महान्तम् आनन्दम् अनुभूतवन्तः । सायङ्काले चलचित्रम् अधिकृत्य संवादः प्रवृत्तः । अत्र चलचित्रस्य निर्देशकः, निर्माता च भागम् ऊढवन्तौ । विश्वविद्यालयस्य कुलपतिः अध्यक्षः आसीत् । कार्य-क्रमस्य सञ्चालनं डॉ. अखिलेशकुमारद्विवेदिना कृतम् । धन्यवादसमर्पणं श्रीमता गौरवकुमारेण कृतम् ।

उत्तरबङ्गे सप्तदिवसीयः आवासिकप्रबोधनवर्गः

उत्तरबङ्गप्रान्ते अक्टोबर्मासस्य द्वादशे दिनाङ्के सप्त-दिवसीयस्य आवासिकप्रबोधनवर्गस्य उद्घाटनपर्व अनु-ष्ठितम् । अत्र वर्गपालकरूपेण उपस्थितः आसीत् दिनहाटोच्चविद्यालयस्य विज्ञानविभागस्य प्राक्तनशिक्षकः श्री मनोतोषचक्रवर्ती । मुख्यातिथिरूपेण उपस्थितः आसीत् दिनहाटामहाविद्यालयस्य शिक्षाकर्मी श्री सितांशु-शेखरमुस्ताफिः । विशेषातिथिः आसीत् दिनहाटासारदा-शिशुतीर्थविद्यालयस्य सम्पादकः श्री अतुलचन्द्रपालः । प्रधानवक्तृृरूपेण कोषप्रमुखः श्री सिद्धिनाथपाठकः उप-स्थितः आसीत् । कार्यक्रमे षष्ठ्यधिकाः आसन् ।

कोप्पळनगरे कार्यकर्तॄणाम् अभ्यासवर्गः

बल्लारिविभागस्य चितानां कार्यकर्तॄणाम् अभ्यासवर्गः कोप्पलनगरस्य दाडिमवने सञ्जातः । अक्टोबर्मासस्य 8,9 दिनाङ्कयोः चालिते अस्मिन् वर्गे अ.भा.मन्त्री श्रीमान् सत्यनारायणमहोदयः उपस्थाय मार्गदर्शनं कृतवान् । वर्गेऽस्मिन् संस्कृतभारत्याः विस्तृतपरिचयः, कार्यसंस्कृतिः, कार्यक्रमाः, कार्यकर्तुः कार्याणि इत्यादीनां विषये चर्चा कृता । त्रिंशदधिकाः कार्यकर्तारः सोत्साहं भागम् ऊढ्वा बहुविधान् सङ्घटनात्मकविषयान् ज्ञातवन्तः । वर्गेऽस्मिन् कर्णाटकोत्तरप्रान्तस्य सङ्घटनमन्त्री श्रीमान् लक्ष्मीनारायणः, श्रीमान् चन्द्रशेखरः, श्रीमती चन्नम्मा, श्री मनोजबापटः इत्यादयः उपस्थिताः । समारोपकार्यक्रमे प्रान्तोपाध्यक्षा श्रीमती शारदाकुलकर्णी पाथेयभाषणम् अकरोत् ।

![](magazine_images/img-1669891365Bhopal.jpg)मध्यभारतप्रान्ते साप्ताहिकमेलनसमारोहः

मध्यभारतप्रान्तेन 9.10.22 दिनाङ्के एकदिनात्मकः प्रान्तीयः साप्ताहिकमेलनसमारोहः आचरितः । अस्मिन् मेलने 16 जनपदेभ्यः आगताः 38 कार्यकर्तारः समुपस्थिताः अभवन् । अस्मिन् मेलने त्रीणि सत्राणि सम्पन्नानि । प्रथमे सत्रे साप्ताहिकमेलनस्य स्वरूपं, द्वितीये सत्रे प्रात्यक्षिकं च उपस्थापितम् । तृतीये सत्रे कार्यकर्तृभिः ज्येष्ठकार्यकर्तृभ्यः पाथेयम् अवाप्तम् । प्रान्त्रमन्त्रिणा डा. दिवाकरेण प्रान्त्रसङ्घटनामन्त्रिणा जागेश्वरेण च मार्गदर्शनं प्रदाय अग्रिमाः कार्ययोजनाः स्पष्टीकृताः ।

कासरगोडुजनपदे अडूरप्रदेशे सम्भाषणशिबिरम्

कासरगोडुजनपदे अडूरप्रदेशे विद्याभारतीविद्यालये अक्टोबर्मासस्य एकविंशतिदिनाङ्कतः त्रिंशद्दिनाङ्कपर्यन्तं सम्भाषणशिबिरं प्राचलत् । एतस्मिन् 40 शिक्षार्थिनः भागं गृहीतवन्तः । अस्य समारोपे बालिलविद्याबोधिनी-विद्यालयस्य संस्कृताध्यापकः श्रीमान् वेङ्कटेशकुमार-उलुवानः मुख्यभाषणकारः आसीत् । अतिथिरूपेण आगत्य भाषणं कृतवान् श्रीमान् विश्वेश्वरकेदिलायः । जनपदसंयोजकः श्रीमान् मञ्जुनाथ-उडुपः अध्यक्षभाषणं कृतवान् । शिबिरस्य आयोजनं कृतवती श्रीमती प्रेमा-भारित्ताय । शिबिरमिदं चालितवती सन्ध्याभगिनी । कार्यक्रमे पत्राचारशिक्षणयोजनायाः शिक्षार्थिभ्यः प्रमाण-पत्रवितरणं कृतम् ।

‘सी.एल्.एल्.’नाम्ना सम्भाषणवर्गः

श्रीवाणीविद्याकेन्द्रस्य भाषाप्रयोगालयस्य अङ्गतया सी.एल्.एल्.(कम्यूनिकेटिव् लाङ्वेज् लर्निङ्ग्) इति नाम्ना अष्टदिनात्मकः सम्भाषणकौशलवर्धनवर्गः आन्लैन्द्वारा प्रचालितः । 15.10.22 तः 22.10.22 दिनाङ्कं यावत् अयं वर्गः चालितः । समारोपसमारम्भे मुख्यातिथिः आसीत् ‘कुमारन्स्’विद्यालयस्य ज्येष्ठाध्यापिका श्रीमती शशिकला । आश्रितभट्टः स्वागतवचनानि अवदत् । डा.आनन्दः सि.आर्. प्रास्ताविकवचनानि प्रस्तुतवान् । धृतिवाडकि अभ्यागतपरिचयं कारितवती । वर्गार्थिभिः विविधाः कार्यक्रमाः प्रस्तुताः ।

तीर्थहल्लिपरिसरे सम्भाषणशिबिरस्य समारोपः

तीर्थहल्लिपरिसरे सोप्पुगुड्डेविवेकानन्दयोगकेन्द्रे नवेम्बर्मासस्य प्रथमदिनाङ्कतः दशमपर्यन्तं प्रचालितस्य सम्भाषणशिबिरस्य समारोमकार्यक्रमः एकादशे दिनाङ्के प्राचलत् । आयुर्वेदवैद्यः श्री नागराजमहोदयः मुख्यातिथिः आसीत् । शिबिरार्थिनः स्वसम्भाषणसामर्थ्यं प्रदर्शित-वन्तः । शिबिरे 12 शिबिरार्थिनः आसन् । भारत-मात्रर्चनम् अर्पणं च आसीत् । तालूकसंयोजकः श्री करम्बल्लिकृष्णशेट्टिः एतत् शिबिरम् अचालयत् ।

बालेश्वरजनपदे शिबिरस्य समारोपः

उत्कलप्रान्ते बालेश्वरजनपदे लङ्गलेश्वरस्थे दूर्गाप्रसन्न-महाविद्यालये, पञ्चुपालस्थे कमलकुमारीमहाविद्यालये च दशदिवसीयसम्भाषणशिबिरस्य आयोजनम् अभवत् । तस्य समारोपे दुर्गाप्रसन्नमहाविद्यालयस्य प्राचार्यः मा. भूपतिभूषणपरिडा अध्यक्षत्वेन, कमलकुमारीमहा-विद्यालयस्य सहायकाध्यापकः डॉ.लक्ष्मीकान्तरथः मुख्यवक्तृरूपेण च उपस्थितौ आस्ताम् । अतिथिपरिचयं कारितवती दूर्गामणिगिरिः । अनसूयागिरिः सभासञ्चालनं कृतवती । विस्तारकः अक्षयकुमारदत्तः वर्गस्य विवरणम् उपस्थापितवान् । अन्ते शिक्षार्थिनः सांस्कृतिककार्यक्रमान् कृतवन्तः । कार्यक्रमे बहवः अध्यापकाः अध्यापिकाश्च उपस्थिताः आसन् ।

वरदराजैय्यङ्गार्यस्य जन्मशतमानोत्सवः

अक्टोबर्मासस्य 16 दिनाङ्के मैसूरुनगरेे सुधर्मा-संस्कृतदिनपत्रिकायाः संस्थापकस्य क.न.वरदराजय्यङ्गार्यस्य जन्मशतमानोत्सवसमारोहः समभूत् । ![](magazine_images/img-1669891337sudharma.jpeg)श्री श्रीवत्साचार्यः कार्यक्रमस्य निर्वहणं कुर्वन् स्वागतं व्याजहार । डा. जनार्दनहेगडे ‘वरदवैभवम्’ इति विशेष-सञ्चिकां लोकाय अर्पयित्वा भाषमाणः वरद-राजैय्यङ्गार्यस्य, सम्पत्कुमारस्य, जयलक्ष्म्याः च सुर-भारतीसेवां प्रशस्य सुधर्मा वर्धताम् इति अवदत् । ततः ‘महाभारतस्य काश्चन कथाः’, ‘स्वातन्त्र्यवीराः’, ‘आश्व-लायनगृह्यसूत्रम्’ इति पुस्तकानि विमोचितानि । शारदा-पत्रिकायाः संस्थापकाय वसन्तगाडगीळाय ‘पत्रिका-सेवारत्नम्’ इति बिरुदं दत्त्वा संमाननं कृतम् । संस्कृत-भारत्याः अ.भा. प्रशिक्षणप्रमुखः डा. एच्. आर्.विश्वासः भाषमाणः सुधर्मायाः सेवां श्लाघितवान् । गौरवसम्पादकौ विद्वान् डा. टि.वि. सत्यनारायणः एच्.वि.नागराजरावः च शुभम् आशंसितवन्तौ । क.सं.विश्वविद्यालयस्य प्रभारि-कुलपतिः डा.गिरीशचन्द्रः अध्यक्षस्थानम् अलङ्कृत्य उद्बोधितवान् । सम्पादिका जयलक्ष्मीः सुधर्माकुटुम्ब-जनेभ्यः गण्यमान्यविद्वद्भ्यः च स्मरणिका-राङ्कवफल-पुष्पाणि दत्त्वा सगौरवं सश्रद्धं च अभिनन्द्य वन्दनानि उक्तवती । समारोहे गण्यमान्याः, नागरिकाः च अधिक-संख्यया उपस्थिताः आसन् ।

अक्षरभवने सम्भाषणशिबिरम्

अक्टोबर्मासस्य 12 दिनाङ्कतः 21 दिनाङ्कपर्यन्तं बेङ्गलूरुनगरे अक्षरभवने सम्भाषणशिबिरं प्राचलत् । 17 शिक्षार्थिनः शिबिरे भागम् अवहन् । श्रीमती हिमा शिबिरमेतत् अचालयत् । समारोपकार्यक्रमे डा.सचिन-कठाळेमहोदयः उपस्थाय शिक्षार्थिनः उदबोधयत् ।

गीताशिक्षणकेन्द्राणां प्रमाणपत्रवितरणकार्यक्रमः

अक्टोबर्मासस्य 12 दिनाङे गीताशिक्षणकेन्द्राणां प्रमाणपत्रवितरणकार्यक्रमः बेङ्गलूरुनगरे अक्षरभवने आयोजितः आसीत् । कार्यक्रमस्य मुख्यातिथिरूपेण श्री सूर्यहेब्बारः उपस्थितः आसीत् । स्वीये भाषणे सः भगवद्गीतायाः महत्त्वं, तस्याः उपयोगं च उद्दिश्य उद्बोधनम् अकरोत् । कर्णाटकसंस्कृतविश्वविद्यालयस्य प्राध्यापकः श्री वीरनारायणपाण्डुरङ्गिमहोदयः अध्यक्षरूपेण उपस्थाय सर्वेषां कृते प्रमाणपत्रवितरणम् अकरोत् । कार्यक्रमस्य निर्वहणं श्रीमती बालासरस्वती अकरोत् । गीताशिक्षण-केन्द्रस्य शिक्षकाः डा.सचिनकठाळे, श्री सूर्यहेब्बारः, श्रीमती सुरेखाकामत च कार्यक्रमे उपस्थिताः आसन्

![](magazine_images/img-1669891194DSC_9706.JPG)हरियाणायां संस्कृतभारत्याः अ.भा.उपवेशनम्![](magazine_images/img-1669891243DSC_9803.JPG)

संस्कृतभारत्याः अखिलभारतीयम् उपवेशनं नवम्बर्-मासस्य षष्ठदिनाङ्कतः अष्टमदिनाङ्कपर्यन्तं हरियाणायां पानीपतक्षेत्रे समालखायां सेवासाधना-ग्रामविकासकेन्द्रम्, पट्टीकल्याणा इत्यस्मिन् स्थले सम्पन्नम् । तेन सह ऐदम्प्राथम्येन अखिलभारतीयं महिलासम्मेलनम् अपि आयोजितम् अभवत् । कार्यक्रमेऽस्मिन् समग्रात् भारतात् 1033 कार्यकर्तारः, प्रबन्धकाः, कुलपतयः, व्यवस्थापकाश्च समागताः । तेषु सर्वे विभागसंयोजकाः, विभागसङ्घटनमन्त्रिणः, अ.भा.समितेः सदस्याः, न्यासिनः च आसन् । अखिलभारतीये महिलासम्मेलने सर्वाः संस्कृतसम्भाषणशीलाः उत्तरदायित्ववत्यः कार्य-कर्त्र्यः, संस्कृतभारत्याः योजनानुगुणं बालकेन्द्रं, पत्रालयीयसंस्कृतशिक्षणं, सरला, गीताशिक्षणकेन्द्रम् इत्यादिषु पाठयन्त्यः कार्यकर्त्र्यः अपि महिलासम्मेलनम् अलङ्कृतवत्यः । एतस्य कार्यक्रमस्य उद्घाटनं षष्ठे दिनाङ्के अभवत् । कार्यक्रमस्य शुभारम्भे वैदिकं मङ्गलाचरणं गुरुगुलजसातस्य छात्राभिः कृतम् । अतिथीनां स्वागतं प्रान्ताध्यक्षेण डॉ. रामनिवासशर्मणा कृतम् । अतिथिपरिचयः अ.भा.सङ्घटनमन्त्रिणा श्रीमता दिनेशकामतेेन कृतः । कार्यक्रमस्य प्रस्ताविकम् अ.भा. महामन्त्रिणा श्रीशदेवपुजारिणा प्रकटितम् । मुख्यातिथिरूपेण भारतसर्वकारस्य शिक्षाराज्यमन्त्रिणी श्रीमती अन्नपूर्णादेवी उपस्थिता आसीत् । महोदया उक्तवती - ‘यदि वयं स्वसभ्यतां, स्वसंस्कृतिम्, इतिहासं च ज्ञातुम् इच्छामः तर्हि संस्कृतं न केवलं पठनीयम्, अपि तु आत्मसात् अपि करणीयम् । वसुधैव कुटुम्बकम् इति भावना संस्कृते प्राधान्येन विद्यते’ इति । सारस्वतातिथि-रूपेण हरियाणासर्वकारस्य परिवहणमन्त्रिणः श्रीमतः मूलचन्दशर्मणः उपस्थितिः आसीत् । महोदयः सभां सम्बोधयन् हरियाणाप्रान्तस्य कल्पनाचावला, सन्तोष-यादवः इत्यादयः महिलाः अखिले विश्वे विख्याताः सन्ति इति स्मारयित्वा ‘संस्कृतं जनभाषां कर्तुम् अस्माभिः सर्वैः प्रयासः करणीयः भविष्यति’ इति अवदत् । धन्यवाद-ज्ञापनं प्रान्तमन्त्रिणा डॉ. जोगेन्द्रेण कृतम् । अस्मिन्नेव कार्यक्रमे ‘स्त्रीरत्नमाला’ इति पुस्तकस्य विमोचनं कृतम् । कार्यक्रमस्य सञ्चालनं प्रान्तशिक्षणप्रमुखेण डॉ. दिनेश-यादवेन कृतम् । महिलासम्मेलनं, गोष्ठीं च उपलक्ष्य पृथक् सत्राणि आयोजितानि आसन् । स्त्रीविमर्शः, व्यवस्थापरिवर्तनं, कुटुम्बशिक्षणम् इत्यादीनि सत्राणि अत्यन्तम् उद्बोधकानि आसन् । सप्तमे दिनाङ्के जाते सांस्कृतिककार्यक्रमे विभिन्नराज्येभ्यः आगतैः प्रति-निधिभिः स्वराज्यस्य लोककलायुक्तानि नृत्यानि नाटकानि च प्रस्तुतानि ।

एतद् वर्षं संस्कृतभारत्याः निर्वाचनवर्षम् । निर्वचना-नन्तरं नूतना कार्यसमितिः घोषिता । तेषु जातानि परिवर्तितानि कानिचित् अत्र उल्लिख्यन्ते ।

क्षेत्रस्तरे प्रान्तस्तरे चापि परिवर्तनानि कानिचन अभवन् । अधिवेशनस्य समापने नूतनानाम् उत्तदायित्वानां घोषणस्य अनन्तरम् अ.भा.सङ्घटनमन्त्रिणा पाथेयभाषणं कृतम् ।

**अमेरिकावार्ताः**

अमेरिकायां ‘पदे’ समीक्षायोजनागोष्ठी

अमेरिकीयसंस्कृतभारत्या आल्डिया वि.ए. इत्यत्र नूतनं भवनमेकं संस्कृतकार्यार्थं क्रीतम् अस्ति । एतस्य नूतनस्य भवनस्य नाम अस्ति ‘पदम्’ इति । पदभवने एव अस्य वर्षस्य कार्यसमीक्षागोष्ठी अक्टोबर्मासस्य 14, 15, 16 दिनाङ्केषु समभवत् । गतवर्षस्य कार्यसमीक्षां कृत्वा उपस्थिताः कार्यकर्तारः अग्रिमवर्षस्य योजनामपि निर्णीतवन्तः ।

प्रतिदिनं हिन्दुपरम्परास्मरणम्

अमेरिकादेशस्थया संस्कृतभारत्या हिन्दुपरम्परा-मासस्य अङ्गत्वेन प्रतिदिनं ‘हिन्दुपरम्परास्मरणम्’ इत्याख्यः कार्यक्रमः अक्टोबर्मासस्य द्वितीयतः नव-विंशतिपर्यन्तं सप्ताहचतुष्टयं यावत् आयोजितः आसीत् । कार्यक्रमाणां स्थूलविवरणम् एवम् अस्ति -

अक्टोबर्मासस्य 29 तमे दिनाङ्के गुरुपरम्पराम् अधिकृत्य शृङ्गेरीशारदापीठस्थाः पूज्याः श्रीश्री विधु-शेखरभारतीमहास्वामिनः अनुग्रहभाषणं कृतवन्तः । ‘अस्माकं धर्मः सनातनः । अस्माकं परम्परापि सनातनी । सनातनधर्मानुसारम् अस्माकं जीवने गुरोः स्थानम् अति-मुख्यम् । गुरुं विना, गुरोः मार्गदर्शनं विना वा आत्म-साक्षात्कारः नैव भवति’ इति स्वामिपादैः विशदीकृतम् ।

28 तमे दिनाङ्के गुरुकुलपरम्पराम् अधिकृत्य पूज्यानां श्रीपुत्तिगेमठाधीशानां श्रीश्रीसुगुणेन्द्रतीर्थानाम् आशी-र्वचनानि, ततः परं गुरुकुलपरम्पराविषये डा.सुश्रुत-शिवण्णमहोदयस्य उद्बोधनं च अवर्तत । श्रुतिपरम्पराम् अधिकृत्य 27 तमे दिनाङ्के प्रवृत्ते कार्यक्रमे - श्रुतिः नाम का, श्रुतिस्मृत्योः भेदः कः, वेदपठनस्य श्रवणस्य वा प्रभावः कः इत्यादीनां प्रश्नानां समाधानं श्रीमान् नरेन्द्र-काप्रेवर्यः यथायोग्यम् अददात् । योगभारतीसंस्थायाः सहयोगेन 26 तमे दिनाङ्के आयोजिते युवपरम्परानाम्नि कार्यक्रमे अस्माकं संस्कृतेः रक्षणाय यूनाम् अभूतपूर्वं योगदानम् अधिकृत्य चर्चितम् । चन्द्रगुप्तः, आदि-शङ्करः, मीराबाई, स्वामिविवेकानन्दः, भगतसिंहः इत्यादयः महान्तः पुरुषाः युवावस्थायाम् एव समाजस्य उत्थानार्थं, संस्कृतेः रक्षणार्थं च महद्योगदानं कृतवन्तः । योगविषयेण प्रेरितः चिन्मयरुरपुरः, भरतनाट्येन प्रेरिता मोनिका-देवराजुः च युवानौ स्वक्षेत्रविषये अनुभवान् उक्तवन्तौ ।

25 तमे दिनाङ्के नाट्यपरम्पराम् अधिकृत्य बेङ्गळूरु-नगरीया संस्कृतविदुषी डा.एस्.आर्.लीलामहोदया आधुनिककाले अपि पारम्परिकं नाट्यविधानं कथम् अनुसर्तव्यमिति कार्यक्रमैः दर्शयन्ती भरतमुनेः नाट्यशास्त्रम् अस्याः परम्परायाः आधारः इति बोधित-वती । 10, 22, 24 इत्येतेषु दिनाङ्केषु कथापरम्पराम् अधिकृत्य कार्यक्रमः प्रवृत्तः । दीपावलीपर्वणि वेङ्कटेश-त्यागसमुद्रमहोदयः दीपावल्याः कथाद्वयेन पुराणकथा-परम्पराविषयम् अबोधयत् । अपरस्मिन् सत्रे श्रीमती शारदावरदराजन्महोदया पञ्चतन्त्रस्य मृगपात्रयुक्ताः कथाः अस्माकं मार्गदर्शनं कथं कुर्वन्ति इति विशदीकृतवती । अन्यस्मिन् सत्रे राधिकामोहनमहोदया सरलसंस्कृतेन सुष्ठु कथाः श्रावितवती । पुरुषार्थपरम्पराविषये 23 तमे दिनाङ्के भारतदर्शनप्रकाशनस्य सम्पादकः, संस्कृतभारत्याः कर्णाटकदक्षिणभागस्य अध्यक्षः श्रीमान् तु.प्रभाकरमहोदयः अवदत् - ‘‘वेदोपनिषदः, पुरुषार्थाः च अस्माकं मूलम्, अस्माकं निजस्वरूपं च । इतः गमनात् अग्रे किम् इत्यादयः विषयाः वेदोपनिषत्सु प्रतिपाद्यन्ते । पुरुषार्थैः धर्मार्थकाममोक्षैः अस्माकम् इहजीवनं परिकल्पितं भवति’’ इति । संस्कृतभारत्याः संस्कृतकेन्द्रेषु प्रवृत्ताः वेदांशी, कार्तिकेयः, स्मृतिः, निगमन्थः च आचार-संस्कारपरम्पराम् अधिकृत्य अक्टोबर्मासस्य 7, 14, 21, 28 दिनाङ्केषु कांश्चन आचारान् दृश्यमुद्रणरूपेण सुष्ठु निरूपितवन्तः । बेङ्गलूरुस्थस्य वेदविज्ञानगुरुकुलस्य सहयोगेन आयोजिते कार्यक्रमेऽस्मिन् ‘आचार-संस्कारपरम्परा’ इति विषयम् अधिकृत्य बोधितवान् अमृतविश्वविद्यापीठस्य डा. सुश्रुतशिवण्णः ।

आयुर्वेदपरम्पराविषये वदन् वैद्यः दिलीपगाड्गीळ-वर्यः अक्टोबर्मासस्य 20 तमे दिनाङ्के आयुर्वेदस्य मूलम्, उद्देशाः, महत्तां च अधिकृत्य ज्ञापितवान् । अक्टोबर्-मासस्य 5, 12, 19, 26 दिनाङ्केषु अमेरिकास्थायाः योगभारत्याः कार्यकर्तॄणां सहयोगेन योगपरम्पराविषये निरूपणम् अभवत् । अन्तिमनिरूपणद्वयं योगे आसक्तैः युवजनैः एव कृतमिति कश्चित् विशेषः । अक्टोबर्मासस्य 18 दिनाङ्के राज्यशासनपरम्पराम् अधिकृत्य कथयन् आचार्यः श्रीमान् गङ्गाधरनायर्वर्यः भारतस्य राज्यशासन-परम्परायाः विशेषान्, रामायणमहाभारतादिषु, इतिहास-पुराणेषु, रघुवंशादिकाव्येषु, कौटिलीयादिषु शास्त्रग्रन्थेषु च स्थितं राज्यशासनांशानां सारांशं विवृतवान् । अक्टो-बर्मासस्य 15,17 दिनाङ्कयोः सङ्गीतपरम्परायाः परिचयं प्रभावं च विवृण्वन् बेङ्गलूरीयः आकाशवाणीगायकः श्रीमान् अरुणगङ्गाधर-अचन्तः - ‘भारतीयसङ्गीतस्य मूलम् अस्ति सामवेदः’ इति उक्त्वा भारतीयसङ्गीतज्ञानस्य आवश्यकतां, मनसः उपरि सङ्गीतस्य प्रभावं, सङ्गीतेन सनातनधर्मस्य, आदर्शजीवनस्य च अवगमनं भवति इति बहुभिः उदाहरणैः निरूपितवान् । अक्टोबर्मासस्य 16 दिनाङ्के ज्ञानपरम्परायाः विषये कथयन् प्राध्यापकः पद्मश्रीः श्री सुभाषकाकवर्यः - ‘विज्ञानमूलस्य क्वाण्टम्सिद्धान्तस्य वेदान्तस्य च समन्वयः अस्ति’ इति बोधयित्वा - ‘अस्माकं ज्ञानपरम्परायाः अनुवर्तनम् अध्यात्मज्ञानेन, सृष्टिदृष्टि-ज्ञानेन च प्रचलत् अस्ति’ इति विशदीकृतवान् । अक्टोबर्मासस्य 11 दिनाङ्के प्रस्थानपरम्परां विवृण्वन् राष्ट्रियसंस्कृतविश्वविद्यालयीयः प्रा.नारायणपूजार्वर्यः उपनिषदः, भगवद्गीता, ब्रह्मसूत्राणि इत्येतस्य प्रस्थानत्रयस्य सङ्क्षिप्तं परिचयं कारयित्वा प्रस्थानत्रयस्य अंशानाम् अवगमनेन अस्माकं जीवनदृष्टिः समीचीना भवेदिति प्रेरितवान् । हिन्दुजीवनदृष्टिसरण्याः अङ्गतया हिन्दुजीवन-शैल्याः प्रभावः अन्यसंस्कृतिषु देशेषु चापि अस्ति इति निरूपयितुम् अक्टोबर्मासस्य अष्टमनवम-दिनाङ्कयोः युवविभागस्य कार्यकर्तृभ्यां नैसर्गी-राघव-प्रसन्नाभ्यां प्रश्नोत्तरसत्रद्वयम् आयोजितम् आसीत् । मेक्सिकोवासिन्या वेनेसाएसेवेडोवर्यया अर्जण्टीना-वासिना प्रा.गब्रियल्-मार्टीनोवर्येण, कोलोम्बियावासिन्या एड्रियानासालासार्-वर्यया च सह सम्भाषणं कृत्वा हिन्दुजीवनपद्धतेः प्रभावः भारतीयेतरेष्वपि अस्ति इति तौ दर्शितवन्तौ । इतिहासे सुभाषितपरम्परा इति विषये अक्टोबर्मासस्य षष्ठत्रयोदशदिनाङ्कयोः सत्रद्वये इतिहासग्रन्थयोः रामायणमहाभारतयोः सहस्राधिकानि यानि सुभाषितानि सञ्चितानि सन्ति, ततः चितानि कानिचन विशदीकृतानि । प्रथमे अवधौ प्रौढशिक्षणविभागस्य संयोजकः डा प्रेम-रालाबण्डीवर्यः महाभारतात् उद्धृतान् कांश्चन श्लोकान् उदाहरन् ‘गुणाः, तेषां ग्रहणं, रक्षणं च’ इत्येतं विषयं अधिकृत्य कथितवान् । द्वितीये अवधौ चन्द्रशेखर-पाराशरवर्यः ‘श्रीरामः किमर्थं पुरुषोत्तमः इति अस्माभिः परिगण्यते’ इति रामायणात् उद्धृतैः श्लोकैः विस्तरेण निरूपितवान् ।



**vārtāḥ**

lakhanaūnagare bauddhikasatram

lakhanaūsthena uttarapradeśasaṃskṛtasaṃsthānena saṃskṛta-bhāṣāśikṣaṇakakṣāntargatatayā bauddhikasatram akṭobar-māsasya 15 dināṅke āyojitam. tatra satrasañcālakaḥ āsīt nūtanaviṣṇuregmī. satrasaṃyojakaḥ śrī nāgeśadube (praśikṣaṇasamanvayakaḥ, u.pra.saṃskṛtasaṃsthānam) svāgata-bhāṣaṇapurassaraṃ saṃsthānasya kāryāṇāṃ vṛttaṃ prāstaut. satre mukhyavaktā āsīt śrīmān devanirañjanadīkṣitaḥ (prānta-śikṣaṇapramukhaḥ saṃskṛtabhāratī, bihāraprāntaḥ) rājeśa-kumāraḥ kakṣāyāḥ anubhavam aśrāvayat. kāryakrame śatādhikāḥ janāḥ upasthitāḥ. saṃsthānādhyakṣaḥ ḍaॉ. vācaspatimiśraḥ, nideśakaḥ vinayakumāraśrīvāstavaḥ, yojanāsarvekṣakaḥ ḍaॉ.jagadānandajhā, praśikṣaṇapramukhaḥ sudhīṣṭhakumāramiśraḥ, praśikṣaṇasamanvayakau dhīrajamaiṭhāṇī divyarañjanaḥ ca, praśikṣakau ḍaॉ.hasanakhānaḥ, vinayaśuklaḥ ityādayaḥ upasthitāḥ āsan. omadattadvivedī dhanyavāda-jñāpanaṃ kṛtavān.

yānābhidhasya saṃskṛtacalacitrasya pradarśanam

ujjayinīsthaḥ ma.pā.sa.va.viśvavidyālayaḥ, ujjaina-smārṭasiṭīlimiṭeḍa ityanayoḥ saṃyuktatattvāvadhānena viśvasya prathamasaṃskṛtavaijñānikacalacitrasya ‘yānam’ ityasya pradarśanam akṭobarmāsasya caturdaśe dināṅke jātam. cala-citramidaṃ bhāratīyāntarikṣānusandhānasaṃsthāyāḥ pūrva-nirdeśakena ḍaॉ. ke.rādhākṛṣṇanvaryeṇa viracitaṃ ‘māy oḍisī’pustakam āśritya nirmitam. kāryakrame'smin mukhyātithirūpeṇa madhyapradeśasya uccaśikṣāmantrī ḍaॉ. mohanayādavamahodayaḥ, viśiṣṭātithirūpeṇa ujjayinīnagara-nigamasya sabhāpatiḥ śrīmatī kalāvatīyādavamahodayā ca upasthitau āstām. asya calacitrasya nideśakaḥ śrī vinodamaṅkarāmahodayaḥ, calacitrasya nirmātā śrī e.vī. anūpamahodayaśca avasare'smin samupasthitau āstām. asya kāryakramasya sūtradhāraḥ āsīt ma.pā.sa.va.viśva-vidyālayasya kulapatiḥ vijayakumāramenanvaryaḥ. gaṇa-mānyāḥ nāgarikāḥ, adhikāriṇaḥ, nāṭyābhinetāraḥ, saṃskṛtacchātrāḥ ityādayaḥ pañcaśatādhikāḥ prekṣakāḥ etat calacitram anuvīkṣya mahāntam ānandam anubhūtavantaḥ. sāyaṅkāle calacitram adhikṛtya saṃvādaḥ pravṛttaḥ. atra calacitrasya nirdeśakaḥ, nirmātā ca bhāgam ūḍhavantau. viśvavidyālayasya kulapatiḥ adhyakṣaḥ āsīt. kārya-kramasya sañcālanaṃ ḍaॉ. akhileśakumāradvivedinā kṛtam. dhanyavādasamarpaṇaṃ śrīmatā gauravakumāreṇa kṛtam.

uttarabaṅge saptadivasīyaḥ āvāsikaprabodhanavargaḥ

uttarabaṅgaprānte akṭobarmāsasya dvādaśe dināṅke sapta-divasīyasya āvāsikaprabodhanavargasya udghāṭanaparva anu-ṣṭhitam. atra vargapālakarūpeṇa upasthitaḥ āsīt dinahāṭoccavidyālayasya vijñānavibhāgasya prāktanaśikṣakaḥ śrī manotoṣacakravartī. mukhyātithirūpeṇa upasthitaḥ āsīt dinahāṭāmahāvidyālayasya śikṣākarmī śrī sitāṃśu-śekharamustāphiḥ. viśeṣātithiḥ āsīt dinahāṭāsāradā-śiśutīrthavidyālayasya sampādakaḥ śrī atulacandrapālaḥ. pradhānavaktṛṛrūpeṇa koṣapramukhaḥ śrī siddhināthapāṭhakaḥ upa-sthitaḥ āsīt. kāryakrame ṣaṣṭhyadhikāḥ āsan.

koppaḻanagare kāryakartṝṇām abhyāsavargaḥ

ballārivibhāgasya citānāṃ kāryakartṝṇām abhyāsavargaḥ koppalanagarasya dāḍimavane sañjātaḥ. akṭobarmāsasya 8,9 dināṅkayoḥ cālite asmin varge a.bhā.mantrī śrīmān satyanārāyaṇamahodayaḥ upasthāya mārgadarśanaṃ kṛtavān. varge'smin saṃskṛtabhāratyāḥ vistṛtaparicayaḥ, kāryasaṃskṛtiḥ, kāryakramāḥ, kāryakartuḥ kāryāṇi ityādīnāṃ viṣaye carcā kṛtā. triṃśadadhikāḥ kāryakartāraḥ sotsāhaṃ bhāgam ūḍhvā bahuvidhān saṅghaṭanātmakaviṣayān jñātavantaḥ. varge'smin karṇāṭakottaraprāntasya saṅghaṭanamantrī śrīmān lakṣmīnārāyaṇaḥ, śrīmān candraśekharaḥ, śrīmatī cannammā, śrī manojabāpaṭaḥ ityādayaḥ upasthitāḥ. samāropakāryakrame prāntopādhyakṣā śrīmatī śāradākulakarṇī pātheyabhāṣaṇam akarot.

madhyabhārataprānte sāptāhikamelanasamārohaḥ

madhyabhārataprāntena 9.10.22 dināṅke ekadinātmakaḥ prāntīyaḥ sāptāhikamelanasamārohaḥ ācaritaḥ. asmin melane 16 janapadebhyaḥ āgatāḥ 38 kāryakartāraḥ samupasthitāḥ abhavan. asmin melane trīṇi satrāṇi sampannāni. prathame satre sāptāhikamelanasya svarūpaṃ, dvitīye satre prātyakṣikaṃ ca upasthāpitam. tṛtīye satre kāryakartṛbhiḥ jyeṣṭhakāryakartṛbhyaḥ pātheyam avāptam. prāntramantriṇā ḍā. divākareṇa prāntrasaṅghaṭanāmantriṇā jāgeśvareṇa ca mārgadarśanaṃ pradāya agrimāḥ kāryayojanāḥ spaṣṭīkṛtāḥ.

kāsaragoḍujanapade aḍūrapradeśe sambhāṣaṇaśibiram

kāsaragoḍujanapade aḍūrapradeśe vidyābhāratīvidyālaye akṭobarmāsasya ekaviṃśatidināṅkataḥ triṃśaddināṅkaparyantaṃ sambhāṣaṇaśibiraṃ prācalat. etasmin 40 śikṣārthinaḥ bhāgaṃ gṛhītavantaḥ. asya samārope bālilavidyābodhinī-vidyālayasya saṃskṛtādhyāpakaḥ śrīmān veṅkaṭeśakumāra-uluvānaḥ mukhyabhāṣaṇakāraḥ āsīt. atithirūpeṇa āgatya bhāṣaṇaṃ kṛtavān śrīmān viśveśvarakedilāyaḥ. janapadasaṃyojakaḥ śrīmān mañjunātha-uḍupaḥ adhyakṣabhāṣaṇaṃ kṛtavān. śibirasya āyojanaṃ kṛtavatī śrīmatī premā-bhārittāya. śibiramidaṃ cālitavatī sandhyābhaginī. kāryakrame patrācāraśikṣaṇayojanāyāḥ śikṣārthibhyaḥ pramāṇa-patravitaraṇaṃ kṛtam.

‘sī.el.el.’nāmnā sambhāṣaṇavargaḥ

śrīvāṇīvidyākendrasya bhāṣāprayogālayasya aṅgatayā sī.el.el.(kamyūnikeṭiv lāṅvej larniṅg) iti nāmnā aṣṭadinātmakaḥ sambhāṣaṇakauśalavardhanavargaḥ ānlaindvārā pracālitaḥ. 15.10.22 taḥ 22.10.22 dināṅkaṃ yāvat ayaṃ vargaḥ cālitaḥ. samāropasamārambhe mukhyātithiḥ āsīt ‘kumārans’vidyālayasya jyeṣṭhādhyāpikā śrīmatī śaśikalā. āśritabhaṭṭaḥ svāgatavacanāni avadat. ḍā.ānandaḥ si.ār. prāstāvikavacanāni prastutavān. dhṛtivāḍaki abhyāgataparicayaṃ kāritavatī. vargārthibhiḥ vividhāḥ kāryakramāḥ prastutāḥ.

tīrthahalliparisare sambhāṣaṇaśibirasya samāropaḥ

tīrthahalliparisare soppuguḍḍevivekānandayogakendre navembarmāsasya prathamadināṅkataḥ daśamaparyantaṃ pracālitasya sambhāṣaṇaśibirasya samāromakāryakramaḥ ekādaśe dināṅke prācalat. āyurvedavaidyaḥ śrī nāgarājamahodayaḥ mukhyātithiḥ āsīt. śibirārthinaḥ svasambhāṣaṇasāmarthyaṃ pradarśita-vantaḥ. śibire 12 śibirārthinaḥ āsan. bhārata-mātrarcanam arpaṇaṃ ca āsīt. tālūkasaṃyojakaḥ śrī karamballikṛṣṇaśeṭṭiḥ etat śibiram acālayat.

bāleśvarajanapade śibirasya samāropaḥ

utkalaprānte bāleśvarajanapade laṅgaleśvarasthe dūrgāprasanna-mahāvidyālaye, pañcupālasthe kamalakumārīmahāvidyālaye ca daśadivasīyasambhāṣaṇaśibirasya āyojanam abhavat. tasya samārope durgāprasannamahāvidyālayasya prācāryaḥ mā. bhūpatibhūṣaṇapariḍā adhyakṣatvena, kamalakumārīmahā-vidyālayasya sahāyakādhyāpakaḥ ḍaॉ.lakṣmīkāntarathaḥ mukhyavaktṛrūpeṇa ca upasthitau āstām. atithiparicayaṃ kāritavatī dūrgāmaṇigiriḥ. anasūyāgiriḥ sabhāsañcālanaṃ kṛtavatī. vistārakaḥ akṣayakumāradattaḥ vargasya vivaraṇam upasthāpitavān. ante śikṣārthinaḥ sāṃskṛtikakāryakramān kṛtavantaḥ. kāryakrame bahavaḥ adhyāpakāḥ adhyāpikāśca upasthitāḥ āsan.

varadarājaiyyaṅgāryasya janmaśatamānotsavaḥ

akṭobarmāsasya 16 dināṅke maisūrunagaree sudharmā-saṃskṛtadinapatrikāyāḥ saṃsthāpakasya ka.na.varada- rājayyaṅgāryasya janmaśatamānotsavasamārohaḥ samabhūt. śrī śrīvatsācāryaḥ kāryakramasya nirvahaṇaṃ kurvan svāgataṃ vyājahāra. ḍā. janārdanahegaḍe ‘varadavaibhavam’ iti viśeṣa-sañcikāṃ lokāya arpayitvā bhāṣamāṇaḥ varada-rājaiyyaṅgāryasya, sampatkumārasya, jayalakṣmyāḥ ca sura-bhāratīsevāṃ praśasya sudharmā vardhatām iti avadat. tataḥ ‘mahābhāratasya kāścana kathāḥ’, ‘svātantryavīrāḥ’, ‘āśva-lāyanagṛhyasūtram’ iti pustakāni vimocitāni. śāradā-patrikāyāḥ saṃsthāpakāya vasantagāḍagīḻāya ‘patrikā-sevāratnam’ iti birudaṃ dattvā saṃmānanaṃ kṛtam. saṃskṛta-bhāratyāḥ a.bhā. praśikṣaṇapramukhaḥ ḍā. ec. ār.viśvāsaḥ bhāṣamāṇaḥ sudharmāyāḥ sevāṃ ślāghitavān. gauravasampādakau vidvān ḍā. ṭi.vi. satyanārāyaṇaḥ ec.vi.nāgarājarāvaḥ ca śubham āśaṃsitavantau. ka.saṃ.viśvavidyālayasya prabhāri-kulapatiḥ ḍā.girīśacandraḥ adhyakṣasthānam alaṅkṛtya udbodhitavān. sampādikā jayalakṣmīḥ sudharmākuṭumba-janebhyaḥ gaṇyamānyavidvadbhyaḥ ca smaraṇikā-rāṅkavaphala-puṣpāṇi dattvā sagauravaṃ saśraddhaṃ ca abhinandya vandanāni uktavatī. samārohe gaṇyamānyāḥ, nāgarikāḥ ca adhika-saṃkhyayā upasthitāḥ āsan.

akṣarabhavane sambhāṣaṇaśibiram

akṭobarmāsasya 12 dināṅkataḥ 21 dināṅkaparyantaṃ beṅgalūrunagare akṣarabhavane sambhāṣaṇaśibiraṃ prācalat. 17 śikṣārthinaḥ śibire bhāgam avahan. śrīmatī himā śibirametat acālayat. samāropakāryakrame ḍā.sacina-kaṭhāḻemahodayaḥ upasthāya śikṣārthinaḥ udabodhayat.

gītāśikṣaṇakendrāṇāṃ pramāṇapatravitaraṇakāryakramaḥ

akṭobarmāsasya 12 dināṅe gītāśikṣaṇakendrāṇāṃ pramāṇapatravitaraṇakāryakramaḥ beṅgalūrunagare akṣarabhavane āyojitaḥ āsīt. kāryakramasya mukhyātithirūpeṇa śrī sūryahebbāraḥ upasthitaḥ āsīt. svīye bhāṣaṇe saḥ bhagavadgītāyāḥ mahattvaṃ, tasyāḥ upayogaṃ ca uddiśya udbodhanam akarot. karṇāṭakasaṃskṛtaviśvavidyālayasya prādhyāpakaḥ śrī vīranārāyaṇapāṇḍuraṅgimahodayaḥ adhyakṣarūpeṇa upasthāya sarveṣāṃ kṛte pramāṇapatravitaraṇam akarot. kāryakramasya nirvahaṇaṃ śrīmatī bālāsarasvatī akarot. gītāśikṣaṇa-kendrasya śikṣakāḥ ḍā.sacinakaṭhāḻe, śrī sūryahebbāraḥ, śrīmatī surekhākāmata ca kāryakrame upasthitāḥ āsan

hariyāṇāyāṃ saṃskṛtabhāratyāḥ a.bhā.upaveśanam

saṃskṛtabhāratyāḥ akhilabhāratīyam upaveśanaṃ navambar-māsasya ṣaṣṭhadināṅkataḥ aṣṭamadināṅkaparyantaṃ hariyāṇāyāṃ pānīpatakṣetre samālakhāyāṃ sevāsādhanā-grāmavikāsakendram, paṭṭīkalyāṇā ityasmin sthale sampannam. tena saha aidamprāthamyena akhilabhāratīyaṃ mahilāsammelanam api āyojitam abhavat. kāryakrame'smin samagrāt bhāratāt 1033 kāryakartāraḥ, prabandhakāḥ, kulapatayaḥ, vyavasthāpakāśca samāgatāḥ. teṣu sarve vibhāgasaṃyojakāḥ, vibhāgasaṅghaṭanamantriṇaḥ, a.bhā.samiteḥ sadasyāḥ, nyāsinaḥ ca āsan. akhilabhāratīye mahilāsammelane sarvāḥ saṃskṛtasambhāṣaṇaśīlāḥ uttaradāyitvavatyaḥ kārya-kartryaḥ, saṃskṛtabhāratyāḥ yojanānuguṇaṃ bālakendraṃ, patrālayīyasaṃskṛtaśikṣaṇaṃ, saralā, gītāśikṣaṇakendram ityādiṣu pāṭhayantyaḥ kāryakartryaḥ api mahilāsammelanam alaṅkṛtavatyaḥ. etasya kāryakramasya udghāṭanaṃ ṣaṣṭhe dināṅke abhavat. kāryakramasya śubhārambhe vaidikaṃ maṅgalācaraṇaṃ gurugulajasātasya chātrābhiḥ kṛtam. atithīnāṃ svāgataṃ prāntādhyakṣeṇa ḍaॉ. rāmanivāsaśarmaṇā kṛtam. atithiparicayaḥ a.bhā.saṅghaṭanamantriṇā śrīmatā dineśakāmateena kṛtaḥ. kāryakramasya prastāvikam a.bhā. mahāmantriṇā śrīśadevapujāriṇā prakaṭitam. mukhyātithirūpeṇa bhāratasarvakārasya śikṣā-rājyamantriṇī śrīmatī annapūrṇādevī upasthitā āsīt. mahodayā uktavatī - ‘yadi vayaṃ svasabhyatāṃ, svasaṃskṛtim, itihāsaṃ ca jñātum icchāmaḥ tarhi saṃskṛtaṃ na kevalaṃ paṭhanīyam, api tu ātmasāt api karaṇīyam. vasudhaiva kuṭumbakam iti bhāvanā saṃskṛte prādhānyena vidyate’ iti.
sārasvatātithi-rūpeṇa hariyāṇāsarvakārasya parivahaṇamantriṇaḥ śrīmataḥ mūlacandaśarmaṇaḥ upasthitiḥ āsīt. mahodayaḥ sabhāṃ sambodhayan hariyāṇāprāntasya kalpanācāvalā, santoṣa-yādavaḥ ityādayaḥ mahilāḥ akhile viśve vikhyātāḥ santi iti smārayitvā ‘saṃskṛtaṃ janabhāṣāṃ kartum asmābhiḥ sarvaiḥ prayāsaḥ karaṇīyaḥ bhaviṣyati’ iti avadat. dhanyavāda-jñāpanaṃ prāntamantriṇā ḍaॉ. jogendreṇa kṛtam. asminneva kāryakrame ‘strīratnamālā’ iti pustakasya vimocanaṃ kṛtam. kāryakramasya sañcālanaṃ prāntaśikṣaṇapramukheṇa ḍaॉ. dineśa-yādavena kṛtam. mahilāsammelanaṃ, goṣṭhīṃ ca upalakṣya pṛthak satrāṇi āyojitāni āsan. strīvimarśaḥ, vyavasthāparivartanaṃ, kuṭumbaśikṣaṇam ityādīni satrāṇi atyantam udbodhakāni āsan. saptame dināṅke jāte sāṃskṛtikakāryakrame vibhinnarājyebhyaḥ āgataiḥ prati-nidhibhiḥ svarājyasya lokakalāyuktāni nṛtyāni nāṭakāni ca prastutāni.

etad varṣaṃ saṃskṛtabhāratyāḥ nirvācanavarṣam. nirvacanā-nantaraṃ nūtanā kāryasamitiḥ ghoṣitā. teṣu jātāni parivartitāni kānicit atra ullikhyante.

kṣetrastare prāntastare cāpi parivartanāni kānicana abhavan. adhiveśanasya samāpane nūtanānām uttadāyitvānāṃ ghoṣaṇasya anantaram a.bhā.saṅghaṭanamantriṇā pātheyabhāṣaṇaṃ kṛtam.

**amerikāvārtāḥ**

amerikāyāṃ ‘pade’ samīkṣāyojanāgoṣṭhī

amerikīyasaṃskṛtabhāratyā ālḍiyā vi.e. ityatra nūtanaṃ bhavanamekaṃ saṃskṛtakāryārthaṃ krītam asti. etasya nūtanasya bhavanasya nāma asti ‘padam’ iti. padabhavane eva asya varṣasya kāryasamīkṣāgoṣṭhī akṭobarmāsasya 14, 15, 16 dināṅkeṣu samabhavat. gatavarṣasya kāryasamīkṣāṃ kṛtvā upasthitāḥ kāryakartāraḥ agrimavarṣasya yojanāmapi nirṇītavantaḥ.

pratidinaṃ hinduparamparāsmaraṇam

amerikādeśasthayā saṃskṛtabhāratyā hinduparamparā-māsasya aṅgatvena pratidinaṃ ‘hinduparamparāsmaraṇam’ ityākhyaḥ kāryakramaḥ akṭobarmāsasya dvitīyataḥ nava-viṃśatiparyantaṃ saptāhacatuṣṭayaṃ yāvat āyojitaḥ āsīt. kāryakramāṇāṃ sthūlavivaraṇam evam asti -



akṭobarmāsasya 29 tame dināṅke guruparamparām adhikṛtya śṛṅgerīśāradāpīṭhasthāḥ pūjyāḥ śrīśrī vidhu-śekharabhāratīmahāsvāminaḥ anugrahabhāṣaṇaṃ kṛtavantaḥ. ‘asmākaṃ dharmaḥ sanātanaḥ. asmākaṃ paramparāpi sanātanī. sanātanadharmānusāram asmākaṃ jīvane guroḥ sthānam ati-mukhyam. guruṃ vinā, guroḥ mārgadarśanaṃ vinā vā ātma-sākṣātkāraḥ naiva bhavati’ iti svāmipādaiḥ viśadīkṛtam.

28 tame dināṅke gurukulaparamparām adhikṛtya pūjyānāṃ śrīputtigemaṭhādhīśānāṃ śrīśrīsuguṇendratīrthānām āśī-rvacanāni, tataḥ paraṃ gurukulaparamparāviṣaye ḍā.suśruta-śivaṇṇamahodayasya udbodhanaṃ ca avartata. śrutiparamparām adhikṛtya 27 tame dināṅke pravṛtte kāryakrame - śrutiḥ nāma kā, śrutismṛtyoḥ bhedaḥ kaḥ, vedapaṭhanasya śravaṇasya vā prabhāvaḥ kaḥ ityādīnāṃ praśnānāṃ samādhānaṃ śrīmān narendra-kāprevaryaḥ yathāyogyam adadāt. yogabhāratīsaṃsthāyāḥ sahayogena 26 tame dināṅke āyojite yuvaparamparānāmni kāryakrame asmākaṃ saṃskṛteḥ rakṣaṇāya yūnām abhūtapūrvaṃ yogadānam adhikṛtya carcitam. candraguptaḥ, ādi-śaṅkaraḥ, mīrābāī, svāmivivekānandaḥ, bhagatasiṃhaḥ ityādayaḥ mahāntaḥ puruṣāḥ yuvāvasthāyām eva samājasya utthānārthaṃ, saṃskṛteḥ rakṣaṇārthaṃ ca mahadyogadānaṃ kṛtavantaḥ. yogaviṣayeṇa preritaḥ cinmayarurapuraḥ, bharatanāṭyena preritā monikā-devarājuḥ ca yuvānau svakṣetraviṣaye anubhavān uktavantau.

25 tame dināṅke nāṭyaparamparām adhikṛtya beṅgaḻūru-nagarīyā saṃskṛtaviduṣī ḍā.es.ār.līlā-mahodayā ādhunikakāle api pāramparikaṃ nāṭyavidhānaṃ katham anusartavyamiti kāryakramaiḥ darśayantī bharatamuneḥ nāṭyaśāstram asyāḥ paramparāyāḥ ādhāraḥ iti bodhita-vatī. 10, 22, 24 ityeteṣu dināṅkeṣu kathāparamparām adhikṛtya kāryakramaḥ pravṛttaḥ. dīpāvalīparvaṇi veṅkaṭeśa-tyāgasamudramahodayaḥ dīpāvalyāḥ kathādvayena purāṇakathā-paramparāviṣayam abodhayat. aparasmin satre śrīmatī śāradāvaradarājanmahodayā pañcatantrasya mṛgapātrayuktāḥ kathāḥ asmākaṃ mārgadarśanaṃ kathaṃ kurvanti iti viśadīkṛtavatī. anyasmin satre rādhikāmohanamahodayā saralasaṃskṛtena suṣṭhu kathāḥ śrāvitavatī. puruṣārthaparamparāviṣaye 23 tame dināṅke bhāratadarśanaprakāśanasya sampādakaḥ, saṃskṛtabhāratyāḥ karṇāṭakadakṣiṇabhāgasya adhyakṣaḥ śrīmān tu.prabhākara-mahodayaḥ avadat - ‘‘vedopaniṣadaḥ, puruṣārthāḥ ca asmākaṃ mūlam, asmākaṃ nijasvarūpaṃ ca. itaḥ gamanāt agre kim ityādayaḥ viṣayāḥ vedopaniṣatsu pratipādyante. puruṣārthaiḥ dharmārthakāmamokṣaiḥ asmākam ihajīvanaṃ parikalpitaṃ bhavati’’ iti. saṃskṛtabhāratyāḥ saṃskṛtakendreṣu pravṛttāḥ vedāṃśī, kārtikeyaḥ, smṛtiḥ, nigamanthaḥ ca ācāra-saṃskāraparamparām adhikṛtya akṭobarmāsasya 7, 14, 21, 28 dināṅkeṣu kāṃścana ācārān dṛśyamudraṇarūpeṇa suṣṭhu nirūpitavantaḥ. beṅgalūrusthasya vedavijñānagurukulasya sahayogena āyojite kāryakrame'smin ‘ācāra-saṃskāraparamparā’ iti viṣayam adhikṛtya bodhitavān amṛtaviśvavidyāpīṭhasya ḍā. suśrutaśivaṇṇaḥ.

āyurvedaparamparāviṣaye vadan vaidyaḥ dilīpagāḍgīḻa-varyaḥ akṭobarmāsasya 20 tame dināṅke āyurvedasya mūlam, uddeśāḥ, mahattāṃ ca adhikṛtya jñāpitavān. akṭobar-māsasya 5, 12, 19, 26 dināṅkeṣu amerikāsthāyāḥ yogabhāratyāḥ kāryakartṝṇāṃ sahayogena yogaparamparāviṣaye nirūpaṇam abhavat. antimanirūpaṇadvayaṃ yoge āsaktaiḥ yuvajanaiḥ eva kṛtamiti kaścit viśeṣaḥ. akṭobarmāsasya 18 dināṅke rājyaśāsanaparamparām adhikṛtya kathayan ācāryaḥ śrīmān gaṅgādharanāyarvaryaḥ bhāratasya rājyaśāsana-paramparāyāḥ viśeṣān, rāmāyaṇamahābhāratādiṣu, itihāsa-purāṇeṣu, raghuvaṃśādikāvyeṣu, kauṭilīyādiṣu śāstragrantheṣu ca sthitaṃ rājyaśāsanāṃśānāṃ sārāṃśaṃ vivṛtavān. akṭo-barmāsasya 15,17 dināṅkayoḥ saṅgītaparamparāyāḥ paricayaṃ prabhāvaṃ ca vivṛṇvan beṅgalūrīyaḥ ākāśavāṇīgāyakaḥ śrīmān aruṇagaṅgādhara-acantaḥ - ‘bhāratīyasaṅgītasya mūlam asti sāmavedaḥ’ iti uktvā bhāratīyasaṅgītajñānasya āvaśyakatāṃ, manasaḥ upari saṅgītasya prabhāvaṃ, saṅgītena sanātanadharmasya, ādarśajīvanasya ca avagamanaṃ bhavati iti bahubhiḥ udāharaṇaiḥ nirūpitavān. akṭobarmāsasya 16 dināṅke jñānaparamparāyāḥ viṣaye kathayan prādhyāpakaḥ padmaśrīḥ śrī subhāṣakākavaryaḥ - ‘vijñānamūlasya kvāṇṭamsiddhāntasya vedāntasya ca samanvayaḥ asti’ iti bodhayitvā - ‘asmākaṃ jñānaparamparāyāḥ anuvartanam adhyātmajñānena, sṛṣṭidṛṣṭi-jñānena ca pracalat asti’ iti viśadīkṛtavān. akṭobarmāsasya 11 dināṅke prasthānaparamparāṃ vivṛṇvan rāṣṭriyasaṃskṛtaviśvavidyālayīyaḥ prā.nārāyaṇapūjārvaryaḥ upaniṣadaḥ, bhagavadgītā, brahmasūtrāṇi ityetasya prasthānatrayasya saṅkṣiptaṃ paricayaṃ kārayitvā prasthānatrayasya aṃśānām avagamanena asmākaṃ jīvanadṛṣṭiḥ samīcīnā bhavediti preritavān. hindujīvanadṛṣṭisaraṇyāḥ aṅgatayā hindujīvana-śailyāḥ prabhāvaḥ anyasaṃskṛtiṣu deśeṣu cāpi asti iti nirūpayitum akṭobarmāsasya aṣṭamanavama-dināṅkayoḥ yuvavibhāgasya kāryakartṛbhyāṃ naisargī-rāghava-prasannābhyāṃ praśnottarasatradvayam āyojitam āsīt. meksikovāsinyā venesāeseveḍovaryayā arjaṇṭīnā-vāsinā prā.gabriyal-mārṭīnovaryeṇa, kolombiyāvāsinyā eḍriyānāsālāsār-varyayā ca saha sambhāṣaṇaṃ kṛtvā hindujīvanapaddhateḥ prabhāvaḥ bhāratīyetareṣvapi asti iti tau darśitavantau. itihāse subhāṣitaparamparā iti viṣaye akṭobarmāsasya ṣaṣṭhatrayodaśadināṅkayoḥ satradvaye itihāsagranthayoḥ rāmāyaṇamahābhāratayoḥ sahasrādhikāni yāni subhāṣitāni sañcitāni santi, tataḥ citāni kānicana viśadīkṛtāni. prathame avadhau prauḍhaśikṣaṇavibhāgasya saṃyojakaḥ ḍā prema-rālābaṇḍīvaryaḥ mahābhāratāt uddhṛtān kāṃścana ślokān udāharan ‘guṇāḥ, teṣāṃ grahaṇaṃ, rakṣaṇaṃ ca’ ityetaṃ viṣayaṃ adhikṛtya kathitavān. dvitīye avadhau candraśekhara-pārāśaravaryaḥ ‘śrīrāmaḥ kimarthaṃ puruṣottamaḥ iti asmābhiḥ parigaṇyate’ iti rāmāyaṇāt uddhṛtaiḥ ślokaiḥ vistareṇa nirūpitavān.
